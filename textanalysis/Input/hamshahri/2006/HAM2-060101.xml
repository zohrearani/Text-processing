<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-841011-001</DOCID>
<DOCNO>HAM2-841011-001</DOCNO>
<ORIGINALFILE>/1384/841011/irshahr/_armansh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[قراردادهاي 89 روزه براي فرار از بيمه كارگرها
چه آسان مي ميرند
محمدسرابي]]>
</TITLE>
<TEXT>
<IMAGE caption="عكس:گلناز بهشتي">/1384/841011/irshahr/008088.jpg</IMAGE>
<![CDATA[
شنيده بود كه در تهران مي تواند كار پيدا كند. براي همين هم از كيلومترها آنطرف تر آمده بود تا شايد بتواند چند ماهي درآمد داشته باشد. صبح كه شد ميان جمعيتي كه همه تقريبا شبيه خود او بودند ايستاد تا يك صاحبكار آمد و چند نفر را برد. حالا او لب يك تيرآهن افقي ايستاده بود بر بالاي 25متر فضاي خالي و بدون هيچ وسيله حفاظتي. تيرآهن بعدي به قلاب جرثقيل وصل بود و داشت بالا مي آمد تا روي ستون هاي فولادي بنشيند. سرش را كه جلو برد تا به پايين نگاه كند، تعادل تيرآهني كه به كابل جرثقيل وصل شده بود برهم خورد، نوك آن به سرعت بالا آمد و به صورتش برخورد كرد.
و اين طور بود كه كارگر روزمرد شركت... از ارتفاع بالاي سوله روي زمين سقوط كرد. گزارش پزشكي قانوني نشان مي داد كه او در همان لحظه برخورد چانه اش با انتهاي تيرآهن، بر اثر خرد شدن استخوان هاي جمجمه مرده است.
شايد اين يك واقعيت باشد كه گرانقيمت ترين خودروها به دست محروم ترين كارگران كشور ساخته مي شوند؛ كارگراني كه در حين كار از حوادث مختلف و حتي خطر مرگ در امان نيستند.
خودروسازي يكي از صنايع ايران است كه در سال هاي اخير رشد بسياري داشته است.
اينكه چه عواملي باعث اين رشد شده اند موضوع اين گزارش نيست. همچنين بنا نيست تا اين صنعت جهاني زير سؤال برود؛ موضوع اينجاست كه شركتي كه ده سال پيش براي پرداخت دستمزد از ديگران وام مي گرفت و اكنون بيشتر از 20 شركت ديگر را به زيرمجموعه خود آورده است چرا بايد كارگراني داشته باشد كه سال به سال در جهت عكس حركت مي كنند.
برطبق كنوانسيون هاي بين المللي كه به امضاي دولت ايران رسيده است كارگران مي توانند براي دفاع از حقوق خود تشكل هايي سازماندهي كنند، ولي در صنعت خودروسازي، كارگران هيچ گونه تشكل موثري براي دفاع از حقوق خود ندارند؛ حتي شوراهاي اسلامي كار كه تنها تشكل مورد تاييد قانون هستند در اين واحدها تشكيل نشده اند. در حدود 5 سال پيش وقتي مقدمات تشكيل شوراي اسلامي در يكي از اين شركت ها فراهم شده بود مديران شركت با ترفندي اينگونه نشان دادند كه اكثريت كارگران حاضر در كارخانه، تمايلي به تشكيل اين شورا ندارند و به اين صورت آنها را از حق قانوني خود محروم ساختند.
سابقا بيشتر كارگران خودروسازي رسمي بودند ولي به مرور زمان با به كارگرفتن كارگران قراردادي و بازنشستگي پيش از موعد كارگران رسمي اكنون كمتر از 10درصد كارگران آن رسمي هستند كه با اين روند تا چند سال ديگر همين تعداد هم به صفر مي رسند و قسمت عمده نيروي كار را كساني تشكيل خواهند داد كه به سه طريق زير وارد كارخانه شده اند:
قراردادي ها: با قراردادهاي 89روزه كار مي كنند.
پيماني ها: با واسطه يك پيمانكار مشغول به كار مي شوند. بنا به گفته كارگران، اين پيمانكاران چند لايه وضعيت صوري داشته و باعث تغيير خاصي در وضعيت آنها نمي شوند.
روزمزدها: مانند كارگران ساختماني سرچهار راه ها هر روز در مقابل مبلغي به كار مي پردازند و فردا پشت در كارخانه ها مي آيند تا اگر امكان داشت آن روز هم كار كنند.
وجه مشترك اين گروه ها كه نزديك 90درصد كارگران را تشكيل مي دهند دو مسئله است؛ يكي نبود امنيت كاري كه از فرداي شغل خود اطمينان ندارند و از هيچ  نوع حمايتي نظير بيمه با تعهدات ديگر بهره اي نمي برند و دوم حقوق پايين كه كارگر مجبور است با ساعت هاي متوالي اضافه كاري مخارج زندگي خود را تامين كند. اضافه كاري حد زماني مشخصي دارد و بيش از آن از لحاظ قانوني و از لحاظ بهداشت كار نبايد انجام شود؛ خصوصا در مشاغلي كه برسلامتي كارگر و كيفيت فرآورده تاثير مي گذارند. ولي ظاهرا در خودروسازي ها كارگران تاجاي ممكن مي توانند اضافه كار داشته باشند كه مجموع اين ساعت ها گاهي به 14 ساعت كار پياپي در يك روز نيز مي رسد. يكي از انواع مرگ ومير كارگران خودروسازي ها مربوط به اشخاصي است كه پس از ساعت ها كار توانفرسا در حين بازگشت به خانه با اتومبيل ها تصادف مي كنند، در حالي كه از شدت خستگي دركي از محيط اطراف ندارند.در روز 25تيرماه، ساعت 11:30 كارگر روزمرد... كه 22سال داشت براي اتصال آهن ها روي يك تيرآهن افقي فرستاده شده بود. او روي نوك يك تيغه 30سانتيمتري كه 20متر طول داشت بدون هيچ ابزار حفاظتي ايستاده و منتظر بود تا قطعه ديگر براي پيچ كردن در امتداد بخش اول به وسيله جرثقيل حمل شود. ابوالقاسم احمدي بر اثر برخورد با تيرآهن آويخته از جرثقيل و سقوط از ارتفاع كشته شد. از اينكه خانواده او درباره مرگش پيگيري انجام دادند يا غرامتي دريافت كردند يا نه، اطلاعي در دست نيست.
در روز دوم مردادماه ساعت 14:15 علي آدينه كارگر 40ساله... كه در يك طبقه نيمه ساخته مشغول به كار بود، قسمت انتهايي تخته اي كه زير پاي او قرار داشت چند متر خارج از لبه طبقه نيز ادامه يافته بود. او نمي دانست زير قسمت آخر خالي است. يك قدم اشتباه و تخته كه به هيچ جا محكم نشده بود و نشانه اي از خطر نداشت مانند اهرم از جا كنده شد. او نيز در اثر سقوط كشته شد.
در روزهاي سوم و دهم مهرماه نيز دونفر ديگر بر اثر سقوط دچار آسيب دائمي شدند. علت زنده ماندن آنها اين بود كه از ارتفاع كمتري – حدود 6 متر- پايين افتادند. در اواخر مهرماه نيز دو كارگر كه بالاي يك دريچه قطعات را منتقل مي كردند پس از 11ساعت كار و در ساعت
اضافه كاري هر دو از دريچه سقوط مي كنند. در ابتداي آبان ماه قسمت تيز كنار يكي از سيني ها، تاندون پشت پاشنه يكي از كارگرها را قطع كرد.
در همان روزها در سالن پرس، انگشتان دست يك كارگر...
وظايف خطرناك - خصوصا كار در ارتفاع- را حتي كارگرهاي قراردادي هم قبول نمي كنند، بنابراين كارگران جوان روزمزد شهرستاني گزينه هاي مناسبي هستند كه معمولا در صورت وقوع حادثه قدرت و آشنايي كافي براي پيگيري خسارات را نيز ندارند. بنابر شايعاتي، تعدادي برگه بيمه بدون نام وجود دارد كه در صورت وقوع هر حادثه نام كارگر در آن نوشته شده و مبلغ ديه يا خسارت نقص عضو از شركت بيمه گرفته مي شود و به اين صورت نيازي نيست كه هزينه بيمه تمام كارگران پرداخت شود. جالب است كه بيمه گذار متوجه چنين تخلفي نشده است.
چند مورد مرگ ذكر شده طي يك پروژه مشهور اتفاق افتاد كه هنوز هم ادامه دارد؛ پروژه اي كه بنابر يك قرارداد خارجي و تشكيل يك كنسرسيوم در آينده نزديك، دو خودرو جديد را توليد خواهد كرد. سالن هايي كه كارگرها از روي آهن هاي آن سقوط مي كنند در چهار هكتار زمين و به ارتفاع چهار طبقه ساخته مي شود كه ظاهرا از لحاظ وسعت و تجهيزات، تنها نمونه كامل در كشور شناخته خواهد شد. در سال هاي اخير اين شركت روز به روز بر توليد خود و خريداري زمين هاي بزرگ براي انباركردن اين توليد افزوده است. همچنين مديران شركت از روش هاي نوين مديريت براي
بيشتر كردن و بهينه كردن توليد خود استفاده مي كنند. مانند:
1 - كار در روزهاي پنج شنبه و جمعه وساير تعطيلات.
2 - كار در شيفت هاي طولاني از هفت صبح تا شش بعدازظهر و از شش تا 2:30 بامداد كه گاهي تا ساعت چهار صبح نيز ادامه مي يابد.
3 - افزايش سرعت خط توليد تا چند برابر؛ به عنوان مثال خط توليدي كه در تيرماه 200 خودرو در روز توليد مي كرد در آبان ماه 500 و در آذرماه 600 خودرو را خارج مي كند.
4 - البته پرداخت پاداش براي افزايش روحيه كاري و در برابر چند برابر شدن توليد يك خط به ميزان 22هزار تومان.
اين مديريت در جذب نيروي انساني نيز اعمال مي شود. در فرم هاي استخدام، موارد زيادي را بايد نوشت. كساني كه فرم ها را مي خوانند و گزينش مي كنند به چند مسئله توجه خاص نشان مي دهند؛ يكي سن كم؛ چون كارگراني كه ميانگين سني 25سال داشته باشند و هنوز عوارض محيط كاري، مفاصل و اندامشان را از بين نبرده باشد مي توانند اين كار سخت را انجام دهند. دوم سابقه بيكاري زياد چون كسي كه به مدت طولاني بيكار مانده است هر شرايطي را قبول مي كند. جذب نيرو در اصل توسط پيمانكاراني از زيرمجموعه خود شركت انجام مي شود مانند شركت... كه قسمتي از نيروها را تامين مي كند، ولي كارگرها اعتقاد دارند كه اين شركت بيشتر از يك كانكس و دو نفر كارمند، موجوديت ديگري ندارد. پس از حوادث فوق در كنار ساختمان هاي در حال ساخت، يك آمبولانس پارك شده است. چند تابلو هشدار دهنده نصب شده و كارگرها موظف هستند كمربندهايي را كه به تازگي به آنها داده شده در ساعت ناهار هم به كمرببندند. البته آنها به دليل
آموزش نديدن نمي دانند قلاب كمربند را بايد به كجا وصل كنند. اگرچه چندان فرقي هم نمي كند، چون در ميان اين آهن ها تكيه گاهي نيز وجود ندارد.
شايد وضعيت سخت معيشتي و كار توانفرسا در مناطق دورافتاده كشور بيشتر قابل تصور باشد تا در كنار پايتخت. حتي كسب اطلاعات از آن مناطق نيز ساده تر به نظر مي آيد. در شركت... كارگرها روزمرد هستند و مدت كمي در كارخانه مي مانند. كارگرهاي قراردادي اجازه ورود به بخش هاي ديگر را ندارند و اگر كسي دست به پرس و جو و فعاليت خارج از محدوده بزند بازخواست مي شود. سيستم هاي تامين نيرو كه بعضا از چند مرحله پيمانكار تشكيل شده اند مرتبا تغيير مي كنند.
حتي مديران پروژه ها حين اجراي طرح، عوض مي شوند. در واقع هر حادثه ناگواري با گذشت زمان اندك اندك فراموش مي شود. كارگراني كه تامين شغلي مناسب نداشته باشند و در معرض خطر بزرگ بيكاري قرار گيرند به خاموشي مجبور مي شوند. هر حركت برخلاف روال تعيين شده حتي در حد سوار نشدن به سرويس ها به عنوان مشكل ساز بودن تعبير مي شود. بيگانگي كارگرها با يكديگر در حدي است كه شايد نام همكاران كشته شده خود را به درستي ندانند. همين چند هفته قبل بود كه در مقابل سالن رنگ كارخانه... يك ليفتراك سبك كه بارهايي سنگين تر از استاندارد خود حمل مي كرد سرنگون شد و محمد حسين افتخاري، كارگري كه در كنار آن قرار داشت بر اثر سقوط پالت ها كشته شد. ظاهرا شركت... كه خود يكي از 25 زيرمجموعه يكي از دو قطب خودروسازي ايران است مي داند كه با سربسته گذاشتن تلفات و حوادث مي تواند از پاسخگويي به آنها طفره رود.
توضيح: تماس هاي ما با شركت... براي اطلاع از نظر مديران و توضيح درباره حوادث پيش آمده بي نتيجه ماند و نامه هايي كه به اين شركت ارسال شده بود نيز بايگاني شدند. با اين وجود از آنجا كه نمي خواهيم قضاوت يكطرفه كرده باشيم يا به نشر اكاذيب و تشويش اذهان عمومي محكوم شويم از ذكر نام شركت مذكور و پيمانكاران آن خودداري كرده ايم.]]>
</TEXT>
</DOC>
<DOC>
<DOCID>HAM2-841011-002</DOCID>
<DOCNO>HAM2-841011-002</DOCNO>
<ORIGINALFILE>/1384/841011/irshahr/_armansh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بلوغ و غريبگي با خود]]>
</TITLE>
<TEXT>
<![CDATA[يوسف بهمن آبادي- بلوغ، در زمره يكي از دوره هاي حساس زندگي آدمي است؛ دوراني كه همراه با تغييرات فيزيولوژيكي عمده، تحولات روحي، هيجاني و عاطفي مهمي نيز در فرد رخ مي دهد،تا آنجا كه بسياري از روان شناسان و جامعه شناسان بر نقش مهم اين دوره در چگونگي شكل گرفتن ساختارهاي شخصيتي فرد تاكيد مي كنند.
گفت وگوي زير با دكتر شيوا دولت آبادي – روان شناس- انجام شده است كه ويژگي ها، تغيير و تحولات دوران بلوغ را بررسي مي كند و در عين حال نيز، بستر وعلل ظهور اين تحولات را مورد كنكاش قرار مي دهد.
دوران بلوغ از چه ويژگي هايي برخوردار است كه آن را از ساير دوره ها متمايز مي سازد؟
دوران بلوغ، دوراني است كه انسان بايد با خود آشتي كند، خود را دوست داشته باشد، خود را بپذيرد و بر آن مبنا بتواند اعتمادي را برقرار كرده تا قادر باشد با ديگران به طور موازي زندگي خود را دنبال كند. پس مسئله آشتي كردن با يك موجود غريبه است كه نوجوان در خودش حس مي كند. در اين دوره، نوجوان حتي با خودش نيز نمي تواند كنار بيايد چه رسد با ديگران.در مورد بلوغ، دو دسته تئوري وجود دارد. يك دسته تئوري برش بلوغ و دسته ديگر، تئوري تداوم بلوغ؛ يعني در سير(چرخه)تحولي، يك كودك يا به آرامي به نوجواني و بزرگسالي تبديل مي شود يا به صورت منقطع.
در مطالعات سال هاي 60-1950 مشاهده مي كنيم، كساني به عنوان روان شناس، مردم شناس و قبيله شناس به دور دنيا مي روند تا بررسي كنند چه زماني به يك فرد مي گويند، بزرگسال. آنها مشاهده مي كنند كه هرچه شرايط زندگي ساده تر است آن آدم از ديروز به امروز به بزرگسال تبديل مي شود. ما هم در برخي از گوشه هاي فرهنگي خودمان به زبان شرعي يا مذهبي اين مسئله را داريم(سن بلوغ براي دختران 9 سال و براي پسران 15 سال).بنابراين  يكسري ساختارهاي منقطع داريم كه بزرگسالي و خردسالي را از هم تفكيك مي كند و در آن، ساختارهاي واقع گرا تري وجود دارد كه لحظه اي از زمان را براي آماده شدن براي عبور به مرزهاي بزرگسالي تعريف مي كند و آن مي شود نوجواني. ما اين نوجواني را با آغاز نشانه  هاي ثانوي بلوغ مشاهده مي كنيم. اين نشانه ها كه با 2 سال اين طرف- آن طرف، مي تواند از 10-9 سالگي( يادمان نرود كه آغاز نشانه هاي ثانوي هنوز بلوغ نيست)آغاز شود و بعد از حدود 2 سال بلوغ جنسي آشكار مي شود. البته بايد گفت كه در اين مرحله، هورمون هاي جنسي فعال مي شوند و نه شعور جنسي يا نه شعور اجتماعي جنسي يا شعور عاطفي، بلكه مسئله تغييرات هورموني است كه آن هم يك سيستم بسيار جالب رهشي درون زاد دارد؛به اين معنا كه مثل يك سيستم ترموستاتي، هيپوتالاموس از يك زمان به بعد شروع مي كند و به كل سيستم هورموني بدن دستور مي دهد كه وقت آن رسيده تا هورمون هاي جنسي بيشتري ترشح شود.بنابراين مسئله رهشي جنسي، يك مسئله كاملا وابسته به ترشحات هورموني است كه البته خود زمان ترشح هورمون ها نيز تحت تاثير شرايط زيستي، بهداشت، تغذيه و به ويژه شرايط زيستن تنگاتنگ با بزرگسال ها مي تواند جابه جا شود.
ما در نگاه منظم به بلوغ، يك بعد جسماني داريم كه با تغييرات هورموني تغذيه شده و آشكار مي شود. به تبع اين تغييرات هورموني – كه شاخص ترين آن از نظم تغييرات جنسي، مسئله رسيدن به شكل انسان بالغ جنسي كه شخص در آن هست(آمادگي براي باروري براي تخمك گذاري و توليد اسپرم)- تغييرات استخواني بسيار آشكاري را نيز داريم كه مسئله آشنا شدن با خود را بسيار جدي مي كنند. اينكه نوجوان با تغييرات اندام هاي خودش با آن سرعتي كه اتفاق مي افتد چگونه كنار مي آيد، چطور خودش را بازمي شناسد و چطور خودش را در اين وسط پيدا كرده و به خودش آن بازخورد سلامتي و قوام شخصيت را مي دهد.
آيا ممكن است دوره بلوغ زودتر از آنچه معمول است ظاهر شود؟
ما در روان شناسي دو مفهوم داريم: بلوغ زودرس و بلوغ ديررس. تحقيقات زيادي شده كه چگونگي ظهور بلوغ براي دخترها و پسرها را نشان مي دهد، اينكه زودرس باشد يا ديررس، حتي برخي ديررس بودن بلوغ پسران را يك امتياز براي رشد ذهني تلقي مي كنند و مي گويند چون پسرها ديرتر بالغ مي شوند يك شانس دارند براي اينكه در اين دوران از نظر ذهني تخمير شوند، اما به هر حال، نقش اجتماعي، دختران را با جهش بيشتري به طرف رشد بزرگسالي پيش مي برد. به طوري كه در دخترها، رشد اجتماعي، با قبول مسئوليت نقش جنسيتي، خيلي سريع اتفاق مي افتد و مقداري از آن هم به خاطر اين است كه از گذشته هاي دور، دخترها ياد گرفته اند كه حرف شنو باشند، نقش خود را خوب بپذيرند و كارهايشان را درست انجام دهند، درحالي كه پسرها را در شيطنت هاي خارج از قاعده حمايت كرده و تشويق كرده ايم.اينكه او قلدر است، گليم خود را از آب مي كشد و چيزهايي از اين قبيل كه يك جاهايي از آن، همسو با بچگي هست و يك جاهايي هم مي تواند نوعي اعتماد به نفس كاذب كه در كنار آن نيز تغييرات بدني و قدرتمند شدن اندام ها و همچنين تغييرات محيطي در رفتارها روي مي دهد، ايجاد شود كه در مرحله آشنا شدن با خود و ديگران مي تواند مشكل ساز شود.
به نظر شما چه تغييراتي ممكن است در روابط اجتماعي دوران بلوغ پيش آيد؟
در زمينه روابط اجتماعي، يكي از مهم ترين تحولات در رابطه با جنس مخالف است كه براي نوجوان جلب توجه مي كند؛ چيزي كه قبل از آن نبوده است. جالب شدن به عنوان يك فرآيند بسيار طبيعي همراه با تغييرات هورموني اتفاق مي افتد و جاذبه اي كه براي جنس مخالف ايجاد مي شود، نو است.در اين مرحله، اداره كردن اين جاذبه و نياز هم از مشكلاتي است كه خانواده ها با آن روبه رو هستند. مكمل اين نگاه اجتماعي متفاوتي كه نوجوان ها در تغييرات همراه بلوغ در خود دارند، تغيير نگاه ديگران نسبت به آنهاست؛بچه هايي كه ديگر كودك نيستند و هنوز بزرگسال نيستند و اين در واقع وضعيتي بينابيني است. در اينجا، اداره كردن اجتماعي مي تواند مسئله آفرين باشد؛ اينكه نوجوان اين سؤال برايش ايجاد مي شود كه كجا من بزرگسال به حساب مي آيم. بعضي از بچه ها خيلي عجله و اصرار دارند كه اين مرحله را بگذرانند. بعضي از بچه ها در مقابل، خيلي اصرار دارند كه اين دوران را خيلي كند بگذرانند؛ يعني مي خواهند از امتيازهاي كودك بودنشان استفاده كنند.
فراموش نكنيم كه ساختار خانواده، در اينجا مي تواند تاثيرگذار باشد؛ اينكه خانواده، نوجوانش را هنوز به عنوان كودك به سوي خود بكشد يا اينكه چقدر آمادگي دارد كه آن جهش هايي را كه بعضي اوقات نوجوان براي جدا شدن و فاصله گرفتن از خانواده و دگرانديشي از خود نشان مي دهد، تحمل كند.بنابراين بستر خانوادگي مي تواند در اينجا مشكل داشته باشد. فيدبك ها يا پس خورندهايي كه بچه ها در جامعه مي گيرند با در نظر گرفتن ويژگي هاي سنتي خودشان مي تواند راحت يا مشكل تجربه شود(اين را اجازه داري، آن را اجازه نداري، اين را حق داري و...).
در كنار اين ابعاد، چيزي كه ما به وضوح در بچه ها مشاهده مي كنيم كه هم در عصب شناسي و هم در سطح روان شناسي شناختي، آن را تجربه مي كنيم اين است كه واقعا به نظر مي آيد كه چيزي شبيه يك بازسازي عصبي در مغز نوجوان اتفاق مي افتد.
اينكه يك نوجوان خيلي پيچيده تر فكر مي كند يا يك چيزهايي كه برايش خيلي مهم بوده و ديگر مهم نيست يا چيزهايي مثل اينكه فقط مزاحم بوده اند و سعي مي كند يك جمع بندي روي آنها انجام دهد ودر نهايت انتزاع كرده و آنهايي را كه نمي خواهد از ذهنش حذف كند.اين مسائل در سطح عصب شناسي به عنوان بازسازي يا بازساماندهي عصب شناسي دوران نوجواني شناخته مي شوند.از زاويه اي ديگر، نوجوانان مي توانند آرمان گرا شوند و يكسري مسائلي را كه نيستند در ذهنشان بازپردازش كنند و در برابر آن يا خيلي خشك رفتار كنند يا همدمي براي مشكلات عاطفي خود احساس كنند؛ به طوري كه به يك اشاره ممكن است فكر كنند كسي را دوست دارند و پاسخ خودشان را گرفته اند يا اينكه تمام سيستم يك آدم عاشق را بپذيرند يا در نهايت اينكه بگويند كه نه، اشتباه كرده اند يا اينكه اشتباه تعبير كرده بودند و يك نشانه هايي را اشتباه فهميده بودند.اين طرز تفكرها مي تواند نوجوان را به افسردگي هاي جدي كشانده و مسائل عاطفيهيجاني جدي برايش ايجاد كند.مسئله ديگري كه نوجوان ممكن است با آن روبه ر و شود، مسئله خودميان بيني است. اينكه مطلوب نيستم، قدم بلنده، قدم كوتاهه، دماغم بزرگه، دهنم چطوره و... اينها ويژگي هاي بسيار اساسي دوران نوجواني است. نوجوان فكر مي كند اگر يك لكه كوچك روي كف كفشش هست اين لكه حتما هر جايي كه برود ديده مي شود، يعني امكان ندارد كه فكركندكف كفش خيلي مهم نيست، براي اينكه دنيا براي آنها، يك جوري در اين سردرگمي كه دارند با مركزيتي كه خودشان به خودشان مي دهند، فهميده مي شود. اين خود ميان بيني ارتباط را بسيار سخت مي كند. شما تصور كنيد هر كس بخواهد مدتي طولاني راجع به اين فكر كند كه آيا من در اوج بي عيبي كه بايد، هستم يا نيستم؟ حالا چه از نظر اندام ها، چه از نظر ظاهر آراستن و چه از نظر پوشاك؛همه اينها مشكلاتي هستند كه در نوجوانان درگيري ايجاد مي كنند و بايد به آنها توجه شود.
ادامه دارد]]>
</TEXT>
</DOC>
<DOC>
<DOCID>HAM2-841011-003</DOCID>
<DOCNO>HAM2-841011-003</DOCNO>
<ORIGINALFILE>/1384/841011/irshahr/_armansh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[نگاه
نه آنقدر بزرگ، نه آنقدر كوچك]]>
</TITLE>
<TEXT>
<![CDATA[سياوش بختياري - همه ما وقتي نوجواني را پشت سر گذاشتيم، نفس راحتي كشيديم؛ نه اينكه جواني دوران بهتري باشد يا فكر كنيم شرايط بهتري در انتظارمان است؛ راحت شديم چون از بلاتكليفي درآمديم. وقتي نو جوان باشي نه آنقدر كوچكي كه بتواني بچگي كني و نه آنقدر بزرگي كه دمخور
آدم بزرگ ها شوي.
نوجواني از هر جهت يعني سن سردرگمي. كودكي است و ناداني. جواني است و انر‍‍ژي و شور و بزرگسالي است و مشكلات زندگي،ولي براي نوجواني نمي تواني صفتي جز سردرگمي برشماري.براي نوجوان - از هر دسته و گروهي كه باشد- انبوه سئوالات بي جواب وجود دارد. نوجوان به همه چيز شك مي كند و شك مثل خوره زندگي آدم را مي خورد. در همان سن و سال است كه از پرسش درباره خدا و هستي تا انديشه راجع به ميزان ثروت خانواده پيش مي آيد.بچه ديروز اندكي قد كشيده است و چيزهايي را مي بيند و حس مي كند كه تا پيش از اين نمي ديد، اما مشكل اين است كه هنوز آن قدر بلند قد نشده كه بتواند تا انتهاي افق را ببيند. نوجوان روي پنجه پاهايش بلند مي شود تا بلكه دور تر را ببيند اما از ديدن پيش پايش غافل مي شود و بدين ترتيب در انواع چاله ها و چاه ها مي افتد.دوران نوجواني و بلوغ پر است از انواع پرسش هاي بي ربط و بي پاسخ كه يافتن جواب هر يك از آنها مي تواند خوشحالي زايدالوصفي را نصيب آنها كند و البته مسير زندگي اش را نيز دچار تغييرات اساسي كند.
***
وقتي نوجوان بوديم بيش از هر چيز، رفتار بزرگترها ما را مي آزرد. وقتي بحث انجام كاري ابتدايي و كسل كننده بود، ما ديگر بچه نبوديم و مي توانستيم و بايد آن را انجام مي داديم ولي كارهاي اساسي و بزرگ كه پيش مي آمد، ما هنوز بچه بوديم. كسي هم نبود كه مشخص كند چه كاري از عهده مان ساخته است و چه كاري نيست.
گاهي بزرگ ترها براي برخورد با نوجوانان دو راه بيشتر بلد نيستند؛ يا سخت گيري، يا رهاسازي. والدين يا آنقدر با كارهاي نوجوانان مخالفت مي كنند كه آنها عاصي مي شوند و يا بي توجه به اين دوران حساس آنها را با انواع مشكلات تنها مي گذارند. پدرها و مادرها مدام مي گويند با كودكشان دوست هستند، اما كمتر پيش مي آيد نوجوان آنقدر به آنها اطمينان كند كه راز دلش را بگويد يا پاسخ يكي از پرسش هاي مردافكنش را از آنها بخواهد. رفاقت از حد شعار و حرف تجاوز نمي كند و تنها هنگامي كه مشكلات بزرگ و خطرناك پيش مي آيند و نوجوانان دسته گلي به آب مي دهند، همه متوجه شان مي شوند و احساس مي كنند بايد به فرزندان در سن بلوغ توجه كرد؛ توجهي كه پس از مدتي دوباره فراموش مي شود.]]>
</TEXT>
</DOC>
<DOC>
<DOCID>HAM2-841011-004</DOCID>
<DOCNO>HAM2-841011-004</DOCNO>
<ORIGINALFILE>/1384/841011/irshahr/_dakhl.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[كالبد شكافي ركود بازار در چند هفته اخير
بورس كامپيوتر در عصر يخبندان
كورش شمس]]>
</TITLE>
<TEXT>
<IMAGE>/1384/841011/irshahr/008085.jpg</IMAGE>
<![CDATA[
فضاي ركود و رخوت از دو هفته پيش تاكنون بر بازار كامپيوتر ايران سايه انداخته و ميزان عرضه و تقاضاي اين بازار پرنوسان را به طرز چشمگيري كاهش داده است. بخش قابل توجهي از اين ركود زمستاني ناشي از تعطيلات سال نو ميلادي و كم تحركي بازار جهاني كامپيوتر است. در عين حال نزديكي امتحانات پايان ترم دانشجويان و دانش آموزان و همچنين توقف خريد سازمان ها و دستگاه هاي دولتي هم از عوامل موثر در بروز اين ركود تجاري در بازار كامپيوتر هستند. فعالان بازار كامپيوتر تهران كه به افت وخيزهاي فصلي و دوره اي اين بازار عادت كرده اند با اين حال معتقدند: ركود گسترده اي كه در اثر مناقشات هسته اي ايران گريبان اقتصاد كشور را گرفته و شامل حال بازار كامپيوتر هم شده، تا حد زيادي آستانه تحمل و قدرت ريسك پذيري آنها را كاهش داده است. از سوي ديگر، حركت بازار ايران به سمت رقابتي شدن كه ناشي از جدي شدن روند الحاق كشور به سازمان تجارت جهاني(wto)است، موجب شده تا اين بازار از سازوكار سنتي خود فاصله بگيرد و با چالش هاي تازه اي روبه رو شود؛چالش هايي كه به همراه عوامل فوق، ريسك فعاليت در بازار سخت افزارهاي كامپيوتري را به شدت افزايش داده است. برخي از كارشناسان فن آوري اطلاعات بر اين باورند كه نابساماني و ركودهاي دوره اي بازار كامپيوتر علاوه بر پيامدهاي اقتصادي نامطلوبي كه بر جاي مي گذارد، مي تواند به طور مستقيم بر اقتصاد كاربران فن آوري اثر منفي گذاشته و در نهايت به ايجاد اختلال در روند توسعه فن آوري اطلاعات در جامعه ختم شود. اين، يعني اختلال جدي در روند توسعه كشور، چرا كه سازمان ملل متحد از فن آوري اطلاعات به عنوان موتور محرك توسعه كشورها نام مي برد و در عين حال حجم و ميزان گردش مالي بازارهاي فن آوري در كشورهاي هزاره سوم يكي از مهمترين شاخص هاي توسعه آنهاست.
كوچكترها،بيرون!
شركت هاي سخت افزاري ايران كه اكثر آنها به تجارت و عرضه سخت افزار و كالاهاي كامپيوتري مشغول هستند از اوايل دهه 70خورشيدي با بازاري روبه رشد مواجه شدند كه به دليل فقدان عناصر نظارتي و كنترل كننده هاي قانوني سرشار از معضلات مختلف نظير قاچاق، دامپينگ و مسائلي از اين دست بودند اما، پس از منطقي تر شدن تعرفه هاي واردات كالا در اوايل دهه 80، تراست قاچاقچيان سخت افزارهاي كامپيوتري به تدريج شكسته شد. با اين حال فعالان اين بازار هرگز طعم خلاصي از مشكلات را نچشيدند.
مشكلاتي نظيرركودهاي دوره اي، واردات گسترده سخت افزارهاي تقلبي كه با مارك هاي معتبر به بازار عرضه مي شوند و در آخر نيز درگير رقابتي ناعادلانه با شركت هاي بزرگ دولتي يا وابسته به دولت مي شوند.
فريد غني زاده، مدير يك شركت كامپيوتري مي گويد:در فضاي رقابتي جديد كه ناشي از باز شدن نسبي درهاي بازار روي كالا و قطعات خارجي است، شركت هاي كوچك و بدون استراتژي به سمت
حذف شدن از بازار سوق مي يابند. او معتقد است: در فضاي جديد، فقط شركت هايي قادر به ادامه بقاي خود هستند كه به نحوي از رانت ها و سرمايه هاي دولتي تغذيه مي شوند. با اين وجود، رقابتي شدن بازار كامپيوتر مشكل اصلي فعالان اين بازار نيست، بلكه روندي طبيعي است كه بايد طي شود و بديهي است كه چالش هايي را نيز به همراه خواهد داشت.
منوچهر آقازاده، مدير يك شركت كامپيوتري و يكي از فعالان بازار، عمد ه ترين مشكل بازار كامپيوتر ايراني را به ويژه طي چند ماه گذشته، كاهش قدرت خريد مردم مي داند و مي گويد: فعالان بازار كامپيوتر به نوسان قيمت ها، دامپينگ، كلاهبرداري هاي گاه و بي گاه و ركودهاي فصلي عادت كرده و خود را نيز در برابر اين عوامل ورزيده كرده اند، اماباتوجه به شرايط اقتصادي حال حاضر در كشور و كاهش شديد قدرت خريد مردم، تقاضاي كامپيوتر بسيار كاهش يافته و كفه ترازوي عرضه سنگين تر شده است.
روند تقاضاي كامپيوتر در ايران طي دهه 70 و 80 رشد صعودي و پرشتابي داشته است، به طوري كه از فروش حدود 40 هزار دستگاه كامپيوتر شخصي(pc)در سال هاي 74 و 75 به نزديك 2 ميليون دستگاه(pc)درحال حاضر رسيده است. با اين حال بسياري از فروشندگان كامپيوتر مي گويند: طي چند ماه اخير كه اوج آن از اوايل تابستان آغاز شده فروش بسيار پاييني داشته اند.
فريد غني زاده مي گويد: در حال حاضر تعادل عرضه و تقاضا در بازار سخت افزار و نرم افزارهاي كامپيوتري برهم خورده و پيش بيني هاي فروش سيستم در سال جاري تحقق نيافته است.
الان فصل مناسبي براي خريد نيست
مجموعه مسائل مذكور باعث شده اند تا پاساژها و مراكز خريد كامپيوتر مانند 3-2 سال گذشته مملو از خريداران نباشد. كاربران حرفه اي كامپيوتر كه هميشه در كمين تازه ترين محصولات اين فن آوري هستند، دست نگه داشته اند، چرا كه در شرايط حاضر، واردكنندگان ترجيح مي دهند موجودي انبارهاي خود را به پول نزديك كنند و اين يعني اشباع بازار از محصولاتي كه چندان هم به روز نيستند. حميدرضا زارع – كارشناس نرم افزار- در اين مورد مي گويد: در چنين شرايطي، فرصت بسيار خوبي براي كاربران غيرحرفه اي و خانگي فراهم مي شود تا كالا و قطعات موردنياز خود را با قيمت هاي پايين تري تهيه كنند، اما تعطيلي كمپاني هاي بزرگ كامپيوتري مانند اينتل(intel)به مناسبت سال جديد ميلادي موجب شده تا قيمت اين محصولات در بازار ايران نيز به تبع بازار جهاني افزايش يابد. منوچهر آقازاده نيز در اين باره مي گويد: ركود و كم تحركي بازار بين المللي كامپيوتر تا پايان تعطيلات ژانويه 2006 يعني اواخر دي ماه كاهش مي يابد و پس از آن با تاخيري حدودا يك هفته اي، همه چيز در بازار ايران به روال عادي خود بازمي گردد.
زياد عجله نكنيد، دام ريمارك پهن است
حدود يكي- دو سال است كه تقريبا ريشه كالاهاي قاچاق در بازار كامپيوتر در حال خشكيده شدن است. پايين آمدن تعرفه ها و تسهيل شرايط واردكنندگان، در عمل واردات قاچاق اين قبيل كالاها را غيراقتصادي كرده است، اما دام هاي اين بازار پررونق يكي- دو تا نيستند.
به همين دليل در شرايط حاضر خريد كردن در بازار كامپيوتر يك خطرديگر هم دارد؛ خطري كه شايد جلوه ظاهري آن چندان هم نمايان نباشد، اما با اين حال وجود دارد و بايد مراقب آن بود.
كالا و قطعات ريمارك، يعني كالا و قطعاتي كه هيچ سنخيتي با مشخصات فني، استانداردها و مارك موجود روي برچسب هاي خود ندارند. اين قبيل قطعات عموما در كشور چين و به صورت تقلبي توليد مي شوند و فقط نام و مارك هاي معروف تجاري را يدك مي كشند.قطعات ريمارك ممكن است ارزان تر باشند، اما آنچه مسلم است ارزش واقعي خود را ندارند. فرض كنيد يك حافظه موقت(ram و)256 كيلوبايت خريده ايد كه در عمل فقط 128 كيلوبايت حافظه دارد و در ضمن از گارانتي واقعي هم برخوردار نيست.
منوچهر آقازاده معتقد است: معضل كالا و قطعات ريمارك گريبانگير بازار بين المللي كامپيوتر هم هست، اما در ايران پررنگ تر و پررونق تر است.
وي مي گويد: اكثر خريداران كامپيوتر فاقد تخصص هستند و فقط قيمت كالا برايشان اهميت دارد و به همين دليل به سادگي در دام ريمارك فروشان مي افتند؛ گو اينكه تشخيص اين قبيل قطعات كه برچسب هاي جعلي آنها با دقت و ظرافيت خاصي توليدشده براي افراد متخصص و اهل فن هم كار ساده اي نيست. مفهوم اين جمله اين است كه به هر حال نمي توانيم از اين دام فرار كنيم. با اين وجود به نظر مي رسد كنترل و مهار اين تجارت كثيف چندان هم غيرممكن نيست.حميدرضا زارع در اين مورد مي گويد: نظارت مستقيم و مستمر با بهره گيري از افراد كارشناس و تجهيزات پيشرفته روي مراكز عرضه و مرزهاي كشور مي تواند تا حد چشمگيري از ابعاد اين مسئله بكاهد.
رونق كم دوام مي آيد
با عملياتي شدن بودجه سازمان ها و دستگاه هاي دولتي و همچنين فرا رسيدن اوقات فراغت دانشجويان و محصلان، يخ ركود بازار كامپيوتر آب مي شود. نرخ عرضه بسياري از كالا و قطعات كامپيوتري تا حد نسبي به ثبات رسيده و فقط نرخ قطعاتي نظير هارد ديسك(hdd)حافظه موقت(ram)و پردازنده مركزي(cpu)كه تقاضاي بسيار بالايي دارند و در عين حال نمونه هاي غيراصل و ريمارك آنها نيز بسيار است تا حدودي نوسان خواهد داشت. اين اتفاق از اواخر دي ماه كليد مي خورد و بازار يخ زده كامپيوتر به تدريج گرم مي شود، اما يك سؤال مهم كماكان بي پاسخ مي ماند؛ اينكه گرماي اين بازار تا چند هفته يا چند ماه ديگر دوام خواهد داشت و عصر يخبندان بعدي بازار چه زماني فرا مي رسد؟]]>
</TEXT>
</DOC>
<DOC>
<DOCID>HAM2-841011-005</DOCID>
<DOCNO>HAM2-841011-005</DOCNO>
<ORIGINALFILE>/1384/841011/irshahr/_dakhl.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[هزينه و درآمد شهرنشيني نمي خواند]]>
</TITLE>
<TEXT>
<IMAGE>/1384/841011/irshahr/008076.jpg</IMAGE>
<![CDATA[
مهدي نوروزيان- هر ساله آواز شهرنشيني صدها هزار نفر را از خانه و كاشانه خود به شهرها مي كشاند. سوداي زندگي بهتر، مهاجرت به سوي شهرها را آنقدر گسترش داده كه نرخ رشد شهرنشيني به 2/3 درصد رسيده، در حالي كه اين نرخ براي روستائيان 28 صدم درصد اعلام شده است.
نگاهي به تركيب مهاجرت ها نشان مي دهد پيدا كردن شغل و
بالا بردن سطح درآمد، اولين هدف مهاجراني است كه به سوي شهرها مي آيند. براساس آمار، مهاجرت هاي بين استاني كه عمدتا مردانه و مهاجرت انفرادي به حساب مي آيد، از نسبت 122درصدي برخوردار است. اين نوع مهاجرت نشان مي دهد اختلاف ميان متوسط درآمد خانوار شهري و روستايي، مهمترين عامل ترك زادگاه و تحمل غربت نشيني براي مهاجران روستايي است.
اما آيا در شهر همان خبري است كه روستائيان تصوير آن را در ذهن خود ساخته اند؟ گرچه آمار نشان مي دهد شكاف درآمدي خانوارهاي شهري و روستايي در حدود 1/2 درصد است، اما هزينه هايي كه بر دوش خانواده شهري گذاشته مي شود در مقابل درآمد، كسر قابل توجهي است.
شايد اين هنر خانوارهاي شهرنشين بوده كه توانسته اند اقتصاد خانواده را طوري مديريت كنند كه به رغم هزينه بيشتر از درآمد، ماه را به آخر برسانند. براساس تازه ترين گزارش مركز آمار ايران، درآمد سالانه خانواده هاي شهرنشين 4 ميليون و 726 هزار تومان بوده كه با تقسيم بر
12 ماه سال، رقمي حدود 393 هزار تومان به دست مي آيد.اين ميزان درآمد، افزايشي 21 درصدي را نسبت به سال قبل نشان مي دهد، اما در مقابل هزينه همچنان از سطح كمتري برخوردار است.
هزينه هاي شهرنشيني در سال گذشته ماهانه حدود 425 هزار تومان بوده كه در مقايسه با درآمد 393 هزار توماني، خانوارهاي شهري به طور متوسط با 31 هزار تومان كسري روبه رو بوده اند؛ رقمي كه در مجموع به 374 هزار تومان در ماه مي رسد و شهرنشين ها بايد از هر راهي كه ممكن است اين ميزان شكاف ميان درآمدها و هزينه ها را پر كنند.در سال 83 نسبت به سال 82 هزينه هر خانوار شهري به طور متوسط 26 درصد افزايش و قدرت خريد آنها كاهش يافته است.وقتي به اين تصوير از شهرنشين ها مي نگري كه هر سال از قدرت خريد آنها كاسته مي شود و رشد هزينه ها از درآمد پيشي مي گيرد، كنجكاو مي شوي كه خانوارهاي شهري چگونه اين شكاف را پر مي كنند.
تركيب هزينه ها
نگاه به سبد هزينه خانوارهاي شهري نشان مي دهد از كل ميانگين هزينه هاي خالص سالانه هر خانوار 6/25 درصد مربوط به هزينه هاي خوراكي و دخاني و 4/74 درصد مربوط به هزينه هاي غيرخوراكي بوده است.در بين هزينه هاي خوراكي، بيشترين سهم به گوشت به عنوان يكي از اصلي ترين مواد غذايي اختصاص دارد و مسكن با 39 درصد بيشترين سهم را در هزينه هاي غيرخوراكي خانوارهاي شهري به خود اختصاص داده است.اما بهترين محل براي صرفه جويي و كاهش شكاف درآمد و مخارج، هزينه هاي خوراكي است، زيرا در هزينه هاي غيرخوراكي مواردي مانند اجاره بها، هزينه هاي بهداشت و درمان، هزينه تحصيل و... ديده مي شود كه امكان صرفه جويي در آن پايين است.ولي هزينه هاي خوراكي از امكان صرفه جويي بيشتري برخوردار است و براي همين است كه در طول 22 سال گذشته، سهم هزينه خوراكي از 40 به 25 درصد كاهش يافته است.
مصرف خانوارهاي شهري فقط از ديدگاه كمي دگرگون نشده، بلكه از نظر كيفي هم تغييرات زيادي پيدا كرده به طوري كه در پايان دهه 70 سهم گوشت در مخارج خانوارهاي شهري از 30 درصد به 25 رسيده و سهم ميوه ها و سبزي ها نيز از 23 درصد به 15 درصد كاهش يافته است. دليل اصلي تغيير الگوي مصرف مواد غذايي، جبران فشارهاي اقتصادي در بودجه خانوارهاست؛ تنها راهي كه مي توانند كسري بودجه خود را جبران كنند.
حاشيه نشيني
البته نخواندن درآمد و خرج شهرنشيني فقط به تغيير الگوي مصرف منتهي نمي شود، زيرا امكان دارد به خاطر فراگير بودن كسري بودجه خانوار، اين اثر را در خانوارهاي روستايي هم مشاهده كنيم، اما اثر ديگر كه فقط در جوامع شهري ناشي از كمبود درآمد در مقابل هزينه ديده مي شود، حاشيه نشيني است. حاشيه نشيني در اطراف شهرها مولود درآمد كم در مقابل هزينه بالاست. سهم بالاي اجاره بهاي منزل در سبد هزينه ها 9/15 درصد از درآمد خانوارهاي شهري است كه بيشتر آنان از عهده اين هزينه برنمي آيند و تنها راهي كه اين مشكل پيش پا مي گذارد، سكونت در حاشيه شهرهاست. آنان با پرداخت اجاره بهاي كمتر نسبت به متن به دنبال آن هستند كه با درآمد بيشتر بتوانند پس اندازي براي خود به دست آورند و با آن چرخ زندگي را به گونه ديگر بچرخانند؛ اتفاقي كه براي كمتر كسي از اين افراد مي افتد و آنها با توجه به سطح بالاي هزينه ها در شهر اگر خود را از حداقل معيشت برخوردار كنند، هنر كرده اند.
حدود 8 تا 10 ميليون نفر براساس ارقام اعلام شده در حاشيه و سكونتگاه هاي غيررسمي زندگي مي كنند و از اين ميزان يك ميليون و 200 هزار نفر آن در اطراف تهران ساكن هستند.
بسياري از اين خانواده ها يا مهاجران روستايي و بيگانه يا خانوارهاي شهري هستند كه به دليل نداشتن توانايي و پاسخگويي به هزينه هاي شهر، اقدام به مهاجرت معكوس كرده و از متن به حاشيه عزيمت كرده اند.
سراب پس انداز
مطالعه هاي انجام شده نشان مي دهد كه بسياري از مهاجران، محل اقامت خود را به دليل نبود امكانات ترك و به سمت استان هاي توسعه يافته مهاجرت مي كنند تا با تغيير ميزان درآمد، توانمندي هاي خود را افزايش دهند.اما بررسي هاي انجام شده حاكي از آن است كه تنها دهك هاي درآمدي بالاتر از سطح متوسط قادرند هزينه هاي خود را پوشش دهند و پس انداز كنند.دهك هايي كه مي توانند موفق به پس انداز شوند فقط 30 درصد هستند و 70 درصد خانواده هاي شهري به علت كسري بودجه چنين امكاني براي آنها ميسر نيست.اگر زندگي در شهر را با نگاه هزينه و فايده ببينيم، هزينه هاي آن براي كساني كه به اميد زندگي بهتر مي آيند بسيار بيشتر از فايده هايي است كه در ذهن خود متصور هستند.
نرخ رشد سالانه شهرنشيني 2/3 درصد اعلام شده كه البته اين ناشي از رشد طبيعي جمعيت شهري نيست، بلكه به دليل دخالت عاملي از خارج است؛ اين عامل را هنگامي كه در كنار نرخ رشد 28 صدم درصد جمعيت روستايي قرار دهيم معناي بيشتري مي دهد.هر ساله خيل مهاجرت به سوي شهر به باور زندگي بهتر، خود تغيير زيادي در نرخ رشد بالاي جمعيت شهرنشيني مي دهد و امروز چهار پنجم از كل ازدياد جمعيت به كانون هاي شهري تعلق گرفته است؛ جمعيتي كه بسياري از آنها با كسري بودجه مواجهند و به استناد برخي آمارها اگر خط فقر را 184 هزار تومان تعريف كنيم، 12درصد آنان زير خط فقط زندگي مي كنند.
به راستي با چنين وضعيت درآمد و در مقابل، سنگيني هزينه هاي شهري، شهرنشيني چقدر مي ارزد؟]]>
</TEXT>
</DOC>
<DOC>
<DOCID>HAM2-841011-006</DOCID>
<DOCNO>HAM2-841011-006</DOCNO>
<ORIGINALFILE>/1384/841011/irshahr/_dakhl.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[برداشت دوم
خريداران ناشي]]>
</TITLE>
<TEXT>
<![CDATA[الهام اناري- اولين كامپيوترهاي ديجيتال در دهه50 ميلادي به وجود آمدند يعني حدود 50 تا 60 سال پيش، اما در كشور ما حدود 10 سال است كه كامپيوتر و استفاده از آن رواج يافته و البته هنوز اكثرا استفاده از آن در ادارات و مراكز دولتي صورت مي گيرد و كاربران عادي اعم از خانواده ها و عامه مردم آشنايي چنداني با كامپيوتر ندارند.
يكي از دلايل بحران صنف فروش قطعات كامپيوتر اين است كه اكثر كسبه اين صنف، نقش دلال محصولات وارداتي را دارند و بعضي معقدند اولين كساني كه وارد اين حرفه شدند، فروشندگان دلار و ارز بودند؛ افرادي كه نمي توانستند به طور تخصصي و علمي اين حرفه را دنبال كنند و شايد همين مسئله موجب شد تا در سال هاي اخير عده زيادي از فارغ التحصيلان رشته كامپيوتر و دانش آموختگان رشته هاي كار دانش وارد بازار كامپيوتر شده و مراكز فروش را در دست بگيرند. اكثريت قريب به اتفاق اين گروه از كسبه كه در حال حاضر از گردانندگان اصلي بازار قطعات كامپيوتر به حساب مي آيند، جوانان گروه سني 20 تا 30 سال هستند كه تجربه چنداني در امور بازرگاني و صادرات و واردات كالا ندارند.
در چند سال اخير مردم جامعه، سليقه هاي آنها و چيزي كه اصطلاحا مد ناميده مي شود، محصولات پرفروش بازار را تعيين مي كند و پيشرفت، اختراعات جديد، تكنولوژي هاي نوين، كارايي قطعات و توانايي هاي آن، تقريبا نقشي در انتخاب نوع سيستم كامپيوتر ندارد.
عده اي هم كه براي دكوراسيون منزل خود، كامپيوتر را وسيله اي مناسب يافته اند، همواره در پي جديدترين و شيك ترين محصول بازار- با هر قيمتي كه باشد- هستند چرا كه در ميان اين گروه، مارك  دار بودن اجناس، اهميت بالايي دارد.
خريداران معمولا اطلاع چنداني از قطعات سيستم ندارند و انتخاب را به عهده فروشنده مي گذارند. شايد تنها انتخاب اندازه مانيتور را خود برعهده بگيرند و بعد از آن هم حجم حافظه. اكثر مشتريان دوست دارند كامپيوترشان بيشترين حجم حافظه موجود در بازار را داشته باشد غافل از اينكه حجم حافظه بالا، براي كاربر عادي اصلا مورد استفاده ندارد. بسياري از خريداران، چون هيچ گونه آشنايي با كار كامپيوتر ندارند، بعد از آن به دنبال مربي خصوصي مي روند و البته در بيشتر اوقات، مربي همان فروشنده سيستم است.
در بازار بي قانون كامپيوتر، اجناس تقلبي يكي از رايج ترين معضلات بازار است؛ تقلبي هايي كه تشخيص را براي كاربران عادي غير ممكن و براي فروشندگان دشوار مي كند. از ديگر معضلات، برگه هاي بي ارزش گارانتي است. وقتي در برگه گارانتي آمده نوسانات برقي و ورود ضربه كه موجب آسيب به قطعات كامپيوتر شود مشمول گارانتي نمي شود، فروشنده مي تواند هر عيب كامپيوتر شما را به خرابي نوسانات برق نسبت داده و شما را از خدمات پس از فروش محروم كند.]]>
</TEXT>
</DOC>
<DOC>
<DOCID>HAM2-841011-007</DOCID>
<DOCNO>HAM2-841011-007</DOCNO>
<ORIGINALFILE>/1384/841011/irshahr/_darsh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ميهمان ناخوانده]]>
</TITLE>
<TEXT>
<IMAGE>/1384/841011/irshahr/008067.jpg</IMAGE>
<IMAGE>/1384/841011/irshahr/008082.jpg</IMAGE>
<![CDATA[
يك نمايش ديگر با بازيگران سينمايي روي صحنه است؛ به نظر نمي رسد موج حضور سينمايي ها در تئاتر پايان پذير باشد
ليلي نيكونظر - اوايل دهه 60، سينما در يك وضعيت خاص انتقالي  قرار مي گيرد؛ سينمايي كه ديگر به علت تغيير شرايط اجتماعي و عوض شدن موازين هنري و فرهنگي، بازيگران سابق را برنمي تابد، عده زيادي از بازيگران تئاتري را در خود جاي مي دهد. همان ها كه تا پيش ازآن شهرت هاي چنداني نداشتند، ناگهان سينما را قبضه مي كنند و به كلام بهتر، نجاتش مي دهند. هرچند كه اين حضور ديري نمي پايد و با رشد نسل جوان بازيگر و تولد چهره هاي نو و به عرصه آمدن جواناني كه از همان ابتدا در سينما بوده اند و آغازشان از سينما بوده است، اين نسل از بازيگران پس مي خورند و دوباره به عرصه نمايش بازمي گردند.
حال اين سال ها را كه در نظر بگيريم، وضعيت برعكس شده است. عده زيادي از بازيگران عزم مي كنند به تئاتر بيايند و همان زمان كه براي قرار گرفتن در كانون يك نمايش دورخيز كرده اند، در گفت گوهايشان از اين مي گويند كه خانه اصلي شان تئاتر است و ذاتا تئاتري هستند يا داشتن تجربه هاي نمايشي از آرزوهاي ديرپايشان است و جالب اينجاست كه وقتي اين حضور محقق مي شود، همه به ناگهان از اين همه شور و ذوق تئاتري شدن و ژن نمايش و قريحه تئاتر، به بازيگران ضعيفي تبديل مي شوند كه صدايشان در نمي آيد و مي ترسند و تسلط ندارند و مخاطب تئاتري را به خنده مي اندازند. اين بازيگران كه اغلب چهره اند و با شخصيت هاي سينمايي شان شهرت هاي عجيب و غريب دارند وگاهي آنقدر اسم و رسم دارند كه همان قرارگرفتنشان در فهرست بازيگران يك نمايش كافي است كه تا مدت ها سوژه خبرهاي تئاتري باشند و نفس مخاطب سينما- تئاتر را بند مي آورند، به اين خاطر در يك نمايش قرار مي گيرند كه به تئاتر ساكن و لخت و مرده شهر، تكاني بدهند و مخاطب به تالارهاي نمايش بياورند و اتفاق باشند و نفسي تازه در ناي وني بي جان تئاتر بدمد. اما جالب است كه اين حضور باوجود فراهم كردن سوژه هاي خوب خبر و تبليغ و اينكه گاهي حتي باعث فروش بيشتر مي شوند وجدا از مخاطب پيگير و هميشگي نمايش، دلباختگان وجهه هاي سينمايي را هم به عرصه مي كشانند، در مراحل بعدي و اصل كار و اجراهاي عمومي و اصلي، در كارنامه هايشان نقاط سياه ثبت مي كنند و مخاطب تئاتري را هم مي رنجانند و شيفتگاني كه از سينما تا نمايش آمده اند را دلسرد مي كنند و در غالب موارد سبب ياسند و نااميد كننده اند. بازيگري كه صدايش به ته سالن نمي رسد و براي آنكه صداي تعليم نداده اش را به سراسر تالار برساند آنقدر جيغ مي كشد كه صدايش مي گيرد تا جايي كه مخاطب نشسته روي صندلي را نگران حال خود و باقي نمايش مي كند، اين روزها اولين فكري است كه از سابقه اين حضورها به ذهن مخاطب پيگير تئاتر و تئاتري هاي شهر و قديمي هاي نمايش متبادر مي شود. هرچند كه انگار تئاتري ها دل خوشي از اين چهره هاي محبوب ندارند و پاي حرف هاي اهالي نمايش كه بنشيني، اين حضورها را پاي ادا و اصول هاي روشنفكري مي گذارند و اين دسته از بازيگران را نوكيسگاني مي دانند كه بي جهت دنبال كشف عرصه هاي تازه اند و اينكه اينها تازه واردان و مهيمانان ناخوانده اي هستند كه نان چهره هايشان را مي خورند و... اما منصفانه هم كه بخواهي قضاوت كني هيچ چيز براي يك نمايش و يك چهره محبوب سينمايي بدتر از اين نيست كه هر شب اجراي نمايش، باعث خنده حضار شود و از جمعيتي كه از سالن هاي نمايش بيرون مي آيند، به حالت نجوا بشنوي كه مي گويند: خانم فلاني اگر همچنان جيغ بكشد و داد بزند، تا دو- سه شب ديگر كاملا صدايش را از دست مي دهد. به هر حال اين حضورها احتمالا بايد با ميزان دقيق تري اندازه گيري شود و لباس هايي كه براي اين چهره ها در سالن هاي نمايش اين روزها دوخته مي شود بايد به قامتشان بيايد. بازيگر چهره اي كه مخاطب پرشور سينما را هم به تالارهاي نمايش مي كشاند مهم است، اما مهمتر اين است كه اين مخاطب، با ريشخند و حالت تمسخر و بعضا هاج و واج از تالار نمايش بيرون نرود. قطعا اين از همه چيز مهمتر است.
شهاب مهدوي- در روزهايي كه سينماي فارسي غرق در ابتذال و پيش پاافتادگي بود،  تئاتر، دوران طلايي اش را پشت سر مي گذاشت. شايد به همين خاطر بود كه معدود تجربه هاي متفاوت سينماي ايران در دهه 40(با استثنايي به نام قيصر كه البته مشايخي در آن حضور يافت)با حضور بازيگران تئاتر مقابل دوربين رفتند. تئاتري ها با فيلم هاي متفاوت به سينما آمدند، ولي تداوم حضورشان در اين سينما اغلب در همراهي با فيلمفارسي ها رقم خورد. آنچه از اين حضور در خاطره ها ثبت شده، همان چند فيلم متفاوت موج نو است.با پيروزي انقلاب اسلامي و كنار رفتن بيشتر ستاره هاي آن سينما(كه ديگر با معيارهاي جامعه همخواني نداشتند)، حضور بازيگران تئاتر در سينما به شدت پررنگ شد؛ نسلي كه با خود اخلاق و آرمان هاي صحنه تئاتر را هم به سينما آورد تا هم دامن آلوده سينما را تا حد مقدور و ممكن پاك كند و هم معيارهاي بازيگري سينما را تغيير دهد. بازيگراني كه در دهه 60 از تئاتر به سينما آمدند، خيلي زود به قدري پركار شدند كه ديگر مجالي براي حضور در صحنه نيافتند.
اگر نگاهي به آمار پركار شدن بازيگران سينماي ايران در آن سال ها بيندازيم بيشتر شاهد كساني مي شويم كه پس از سال ها خاك صحنه خوردن، به سينما آمده بودند.
در آن سال ها نه تنها هيچ مخالفتي از سوي اهالي سينما با ورود تئاتري ها به سينما نشد بلكه سينمايي ها اين حضور را غنيمت شمرده و از آن استقبال شاياني هم به عمل آوردند.
در دهه 70، حضور بازيگران تئاتر در سينما به تدريج كمرنگ شد، چون سينما هم پس از دهه آزمون و خطا سرانجام ستاره هاي خود را يافته بود و حالا همان بازيگران پركار دهه 60، چاره اي جز بازگشت به صحنه تئاتر يا تلويزيون نمي يافتند.
از چند سال پيش ما شاهد اتفاق تازه اي شديم و اين بار اين بازيگران جوان سينما بودند كه علاقه مند به حضور در صحنه تئاتر نشان مي دادند. محمدرضا فروتن در اوج شهرت و محبوبيت، با گروه دكتر رفيعي تمرين كرد تا در رمئو و ژوليت حضور يابد؛ اتفاقي كه تئاتري ها اصلا از آن استقبال نكردند. با اين همه روند حضور سينمايي ها به تئاتر متوقف نشد. كار به جايي رسيد كه چند كارگردان شاخص سينما هم اعلام كردند كه قصد دارند نمايش هايي را روي صحنه ببرند. ماجرايي كه البته از مرحله حرف فراتر نرفت، ولي بازيگران جوان سينما مصرتر از كارگردانان قديمي نشان مي دادند. به همين خاطر و با وجود استقبال نه چندان شايان توجه تئاتري ها، آنان روي صحنه آمدند و بر رونق تئاتر افزودند. در اينكه حضور بازيگران سينما در صحنه تئاتر از چه كيفيتي برخوردار بوده، روايت هاي متفاوت و حتي متناقضي وجود دارد، ولي در يك نكته همه اتفاق نظر دارند كه حضور بازيگران سينما، بر تعداد مخاطبان تئاتر مي افزايد. شهرت و محبوبيت، هر چند هم كه آن را كاذب بخوانيم و محصول جذابيت هاي ظاهري، در مواقع اينچنين مفيد واقع مي شود. همان طور كه تئاتري ها روزگاري بر غناي سينما افزودند، سينمايي ها هم مي توانند خوني تازه در رگ هاي تئاتر به جريان بيندازند. اين حداقل فايده اي است كه اين رفت و آمدها مي تواند به دو هنري كه شباهت هاي زيادي هم با هم دارند، برساند.]]>
</TEXT>
</DOC>
<DOC>
<DOCID>HAM2-841011-008</DOCID>
<DOCNO>HAM2-841011-008</DOCNO>
<ORIGINALFILE>/1384/841011/irshahr/_darsh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نماي نزديك
كابوس هاي بيداري]]>
</TITLE>
<TEXT>
<![CDATA[يك فيلم؛ حلقه، ساخته گور وربينسكي كه امشب از برنامه سينما ماورا ي شبكه 4 پخش مي شود.
كيان محمدي- ايده مركزي فيلم حلقه، از درخشان ترين ايده هاي يك فيلم ترسناك در سال هاي اخير است و البته مثل بسياري از موقعيت هاي اين سال ها، متعلق به هاليوودي ها هم نيست. كتاب اصلي در ژاپن منتشر و فيلم در همين كشور ساخته شده و يكي از پرفروش ترين فيلم هاي تاريخ ژاپن است، حقوق فيلم با فاصله اي كوتاه خريداري مي شود و در سال 2001، مقابل دوربين مي رود. قصه درباره يك نوار ويدئويي است كه يك هفته پس از تماشا، مخاطبش را به شكل مرموزي مي كشد. وقتي يك دختر جوان و سه دوست ديگرش فيلم را مي بينند همين اتفاق برايشان رخ مي دهد و از اينجا به بعد، ريچل كلر كه خاله دختر است، وارد ماجرا مي شود. او فيلم را مي بيند و بلافاصله مي فهمد كه قرباني بعدي خواهد بود. داستان، روايت مهلت يك هفته اي ريچل براي فرار از دست مرگ يا به عبارت ديگر پي بردن به حقيقت است.
گور وربينسكي در اين سال ها نشان داده كه يك كارگردان همه فن حريف است. او در كارنامه اش ساخت كمدي شكارموش  ، فيلم حادثه اي دزدان درياي كارائيب و فيلم فانتزي ماشين زمان  را دارد و حلقه  زنجيره اين طبع آزمايي ها را با كار در ژانر وحشت كامل مي كند. نكته مهم در كار وربينسكي اين است كه او تلاش زيادي در ساده كردن پيچيدگي هاي روايي فيلمنامه هايش به خرج مي دهد. براي همين عمده كارهايش در گيشه هم با مخاطب كافي روبه رو مي شوند و همين مسئله، او را محبوب كمپاني هاي معظم هاليوودي مي كند.
حلقه، فيلم خوش ساختي است. آنقدر خوش ساخت كه به رغم بازسازي بودن، به عنوان يك اثر مستقل در زمان نمايش با نقدهاي مثبت روبه رو شده و. فروش خوبي هم داشته باشد. از سوي ديگر گور وربينسكي در نوع قاب بندي اثرش اين تلاش را مي كند تا شاخصه هايي را رعايت كند؛ شاخصه هايي از قبيل خلوت بودن نماها كه نقطه اوج آن زمان ورود ريچل به واقعيت نوار ويدئويي است. تك درختي كه كاملا از فضاي شرقي نسخه اصلي داستان مي آيد، چاهي كه به شكلي انتزاعي در ميان يك خلوتي بي حد جا گرفته و دختركي كه منبع اصلي ترس و هراس موجود در قصه است. از اينها گذشته فيلم به لحاظ فني هم ويژگي هاي چشمگيري دارد كه كار وربينسكي را تكميل مي كند. موسيقي درخشان هانس زيمري و تدوين منطبق با ريتم موردنظر كارگردان كه كار كرك وود است از جمله اين ويژگي هاي فني است. حلقه البته فيلم ستاره اش هم هست. نائومي واتس كه نخستين حضورش را در بطن سينماي استوديويي تجربه مي كند و قبل از اين فيلم در مالهالند درايو نشان داده كه يكي از مهمترين بازيگران زن اين سال هاي هاليوود است.]]>
</TEXT>
</DOC>
<DOC>
<DOCID>HAM2-841011-009</DOCID>
<DOCNO>HAM2-841011-009</DOCNO>
<ORIGINALFILE>/1384/841011/irshahr/_iransh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تشكل هاي كارگري فارغ از هر قيد و بند
سقفي اندازه قلب من و تو
بنيامين صدر]]>
</TITLE>
<TEXT>
<IMAGE>/1384/841011/irshahr/008073.jpg</IMAGE>
<![CDATA[
 رانندگان شركت واحد اتوبوسراني حق داشتند؛ اعتراض قانوني به قراردادهاي موقت و تزلزل موقعيت شغلي، دستمزدهاي اندك و مزاياي نامطلوب براي دست هايي كه فرمان حمل ونقل همگاني شهر را مي گردانند، حقي قانوني است كه بايد از سوي همه به رسميت شناخته شود.
يكشنبه هفته گذشته، روزي كه اتوبوسرانان تهراني دست از فرمان كشيدند، حمل ونقل همگاني در پايتخت كه پاشنه آشيل آن اتوبوسراني است، با بحراني دو روزه روبه رو شد؛ بحراني كه شهروندان تهراني را در رسيدن به موقع به مقصد با مشكل روبه رو كرد. اما چرا بايد از فرمان بگريزند اين دست هاي پرتلاش؟ توجه و رسيدگي به خواسته هاي منطقي و حقوق رانندگان شركت واحد اتوبوسراني مگر كار دشواري است كه مسئولان از آن مي گريزند؟
اين سخنان طباطبايي، يك راننده پيماني شركت واحد اتوبوسراني تهران است كه به بيكاري تعدادي از دوستان و همكاران خود و اخراج آنان به دليل رسمي نبودن اعتراض دارد.
امنيت شغلي مهم ترين موضوع براي انتخاب كار همه ماست؛ همه كساني كه در جست و جوي كارند و دستشان از روابط پنهاني كوتاه، نگران از فردايي هستند كه مبادا شرمنده خانواده شان شوند. قراردادهاي موقت كه همچون حكم ناخوانده و فرسايشي هستند، تفكر نيروي كار را برهم مي ريزند و چند شغلي بودن و در نتيجه بازدهي نامطلوب را در پي خواهند داشت. كارگر يا كارمندي كه از آينده حرفه اي خود اطمينان نداشته باشد، ناگزير همواره به كار جايگزيني مي انديشد كه او را از بحران بيكاري احتمالي و وضعيت ناهمگون اقتصادي نجات دهد.
واقعيت آن است كه مسئولان حاضر نيستند اعتصاب را به عنوان راه حلي مسالمت آميز و ابزاري براي گفت  وگو بپذيرند، حال آنكه بايد اين حق قانوني كارگران به رسميت شناخته شود.
تشكل هاي كارگري فعالتر شوند
آمار انتشار يافته از سوي بانك جهاني گوياي آن است كه جامعه كارگري ايران در 20سال گذشته قدرت خريد خود را 50درصد نسبت به سال هاي ابتداي انقلاب از دست داده است.
ابراهيم مددي- نايب رئيس سنديكاي كارگران شركت واحداتوبوسراني تهران وحومه- نيز مي گويد: اين در شرايطي است كه آسيب هاي اجتماعي بيشترين قرباني خود را از جامعه كارگري گرفته و در مجموع جامعه كارگري ايران نيز سهم چنداني در سعادت و خوشبختي نصيبش نشده است.
به گفته او نخستين نياز جامعه كارگري برخورداري تشكيلات مستقل كارگري در چارچوب قراردادها و مقاوله نامه هاي بين المللي و اعلاميه جهاني حقوق بشر است.
فصل ششم قانون كار فعلي ايران حق مسلم فعاليت تشكل هاي كارگري كه بدون دخالت دولت، كارفرما و ديگر مراكز قدرت شكل گيرد را، فارغ از هر قيد و بند و تنها براي دفاع از جامعه كارگري، مورد تاكيد قرار داده است.
در اين رابطه فعالان انجمن هاي صنفي كارگري فعاليت و تلاش هايي را براي استاندارد كردن تشكل هاي خود آغاز كرده اند كه در گام هاي نخست با موانعي هم برخورد كرده اند.
موضوع اصلاح قانون كار به پيش از پيروزي انقلاب برمي گردد. پس از انقلاب هم اين مناقشه در مجلس دوم مطرح بود اما با ركودي يك دهه اي مواجه شد كه عامل آن فضاي حاكم بعد از انقلاب و بروز جنگ تحميلي بود.
به عنوان نمونه در ماده 25 اين قانون شاهد اخراج غيرموجه هستيم. همچنين اجرايي شدن ماده 191 را بايد پايان قانون كار تلقي كرد، چون با معاف شدن كارگاه هاي زير 10نفر از قوانين مربوط به قانون كار، جايي براي حمايت از كارگران نيز باقي نمي ماند.
عمده كارگران كشور در كارگاه هاي زير 10نفر كارمي كنند. برخي فعاليت سنديكاها را زير سؤال مي برند در حالي كه حق طبيعي كارگران است كه مطابق خواسته هاي منطقي خود خواستار تغيير قانون باشند و اگر از اين ديدگاه به فعاليت سنديكاها بنگريم، ديگر جايي براي مخالفت با تشكيل آن باقي نمي ماند. همانطور كه در اصل 26 قانون اساسي و همچنين قانون كار فعلي آمده، فعاليت تشكل هاي كارگري و صنفي قانوني است.
تشكل هاي كارگري در وهله اول با هر عنوان كه تعريف مي شوند، بايد بتوانند آزادانه فعاليت كنند و اعضاي آن در فرآيندي دموكراتيك انتخاب شوند.
شرايط دشوار جهاني سازي
در حالي كه كارگران با مشكلاتي از جمله سياست گذاري، خصوصي سازي و تجارت جهاني درگيرند، سازمان بين المللي كار(ilo)خواهان همكاري فعالانه آنان در فرآيند جهاني شدن است كه اين امر در كشورهاي توسعه نيافته براي كارگران هزينه هاي سنگيني به همراه دارد.
شيوه توليد در ايران نيز همواره به نفع واسطه گري بوده است، به خصوص برنامه هايي كه با نام تعديل و در قالب خصوصي سازي و پيوستن به wto بيشتر جامعه را به زير خط فقر كشانده است.
بنابراين تشكل هاي كارگري بايد از درون زايش داشته باشند و خود را گسترش دهند، به گونه اي كه انجمن هاي صنفي، ngoها و فعالان كارگري در چارچوب يك شوراي مركزي واحد و در راستاي منافع و استيفاي حقوق كارگري عمل كنند.
براين اساس با فراهم كردن مقدمات ارائه نظرها از سوي كارگران و كارشناسي شدن آن از سوي مسئولان، مي توان اميدوار بود كه هزينه ها كاهش يافته و خصوصي سازي به نفع كارگران تمام شود و مهياشدن چنين شرايطي به نگرش اقتصادي نياز دارد. در اين ميان بزرگترين مشكل اعتراض هاي كارگري در مرحله اول نبود تئوري مشخص و در مرحله  بعدي به دليل اينكه هنوز در ايران مانند بسياري از رفتارهاي اجتماعي و فرهنگي كه هنوز مدني نشده اند، اينگونه اعتراض ها نيز نهادينه نشده و اعتراضات كارگري با نواقصي همراه است كه منجر به بروز مشكلات كنوني مي شود.
بايد توجه داشت كه قبل از پيوستن به سازمان تجارت جهاني، مقدمات آن فراهم شود كه بدون بسترسازي اين مهم، صنايع ملي و كارخانه هاي توليد همراه با نيروي كار كشور نابود خواهد شد.
پشتيباني از كار مولد، نهادينه كردن حقوق بنيادين كار و حمايت ازشكل گيري نهادهاي مدني در كنار گفت وگو و تعامل مثبت از اساسي ترين فاكتورهاي آمادگي در رسيدن كشور به فعاليت در گستره جهاني است.
نقش شوراهاي اسلامي كار
سازمان بين المللي كار(ilo)در تازه ترين گزارش خود با اشاره به نقش مهم شوراهاي اسلامي كار در دو دهه گذشته، بر نهادينه شدن سياست هاي حمايتي از تشكل هاي مستقل كارگري تاكيد كرده است.
در اين ميان منحصر ماندن تشكل هاي كارگري به شوراهاي اسلامي كار وابسته به خانه كارگر يكي از انتقادهاي تحليلگران مسائل كارگري در ايران است.
سازمان بين المللي كار همچنين سال گذشته با بررسي مواد قانون كار، از شرايط پايان كار كارگران و قراردادهاي موقت انتقاد كرده و اعلام كرده بود كه بخشي از قانون تنها به حمايت كارگران در قبال پايان كارغير موجه مي پردازد و اين ديدگاه كارشناسان را تاييد مي كرد كه معتقدند قانون كار فعلي اشتغال زا نيست و تنها به حمايت تشريفاتي از كارگران مي پردازد. تشكل هاي كارگري در ايران از كثرت گرايي برخوردار نيستند و براي قانونمندكردن فعاليت تشكل هاي صنفي آزاد و مستقل بايد اصلاحاتي در قانون كار ايران انجام شود؛ اصلاحاتي كه با استانداردهاي سازمان بين المللي كار و ويژگي هاي بومي ايران مطابقت داشته باشد و مورد تاييد اكثريت كارگران نيز باشد.
نيروي كار ارزان
با شروع انقلاب صنعتي، نيروي كار ارزان بيش از پيش اهميت پيدا كرد، تا جايي كه امروز در انتخاب مكان واحدهاي صنعتي، نيروي انساني يكي از عوامل مهم ساخت يك مجتمع صنعتي در يك منطقه است كه در اين ميان از زنان به عنوان نيروي كار ارزان و قابل دسترس بيشتر استفاده مي شود.
مهناز اكبري- معاونت انجمن - پژوهشي كار ايران- با انتقاد از دستمزد پايين زنان نسبت به مردان معتقد است كه نان آوري مردان نمي تواند بهانه اي براي دستمزد پايين زنان باشد. زنان بسياري سرپرست خانوارند و به تنهايي بار مسئوليت هاي خانواده را به دوش مي كشند، اما تبعيض ميان مردان و زنان، موجب فشار مضاعفي بر آنان مي شود.
اين در شرايطي است كه تنها 10درصد مديران بخش هاي مختلف جامعه را زنان تشكيل مي دهند.
اكبري محيط هاي كاري نامناسب، نبود حقوق شغلي مناسب و قراردادهاي موقت را از جمله مشكلات كارگران مي داند و مي گويد: كارگران زن بيشتر تحت تاثير اينگونه شرايط شغلي دشوار قرار دارند و آسيب بيشتري مي بينند.
روزي كه شيكاگو خونين شد
116 سال پيش، اول ماه مه سال 1889 ميلادي، بنا به تصميم كنگره بين المللي كارگران روز كارگر نامگذاري شد؛ 11ارديبهشت ماه خورشيدي.
در چهارم ماه مي سال 1886 در چهارمين روز اعتصاب آرام و تجمع كارگران در شهر شيكاگو ايالات متحده آمريكا، پليس به روي معترضان آتش گشود و شماري از آنان را كشته و عده اي را زخمي كرد. كارگران اعتصابي خواستار تعديل شرايط كار و كاهش ساعت هاي روزانه كار از 10 ساعت به 8ساعت بودند و براي افزايش دستمزد، برقراري قانون عادلانه كار و داشتن حق استفاده از مرخصي دست از كار كشيدند.
اين روز در سراسر جهان به استثناي ايالات متحده آمريكا و كانادا، روز جهاني كارگر است و ده ها سال است كه در اين روز مراسم ويژه اي برگزار مي شود.]]>
</TEXT>
</DOC>
<DOC>
<DOCID>HAM2-841011-010</DOCID>
<DOCNO>HAM2-841011-010</DOCNO>
<ORIGINALFILE>/1384/841011/irshahr/_jahansh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بحران برق در كابل ادامه دارد
دو شاخه هايي بدون پريز
ترجمه: سينا خاكياني]]>
</TITLE>
<TEXT>
<IMAGE>/1384/841011/irshahr/008061.jpg</IMAGE>
<![CDATA[
سنگفرش مرمرين زيباي مغازه زير نور چراغ ها مي درخشد. يخچال ها، فريزرها و ماشين هاي ظرفشويي و لباسشويي در كنار ديگر اجناس مغازه تازه تاسيس جلب توجه مي كنند و تماشاگر اين منظره را به اين فكر فرو مي برند كه مگر ممكن است در افغانستان هم مردم توانايي خريد اين اجناس گران قيمت را داشته باشند؟ افغانستاني كه به تازگي جنگ هاي داخلي را از سرگذرانده و هنوز غبار ترس و وحشت از زندگي مردم آن پاك نشده است. حقيقت همان چيزي است كه در اولين لحظه به ذهنمان خطور مي كند؛ در افغانستان تنها عده بسيار محدودي هستند كه توانايي خريد چنين كالاهايي را دارند.
البته هميشه ناتواني مالي، مانع از خريد اين اجناس نمي شود، چرا كه در افغانستان تنها عده بسيار كمي هستند كه از نعمت برق بهره مي برند و مي توانند دو شاخه اين وسايل را در پريز برق فرو كنند.
كاراسو صاحب فروشگاهي است كه در بالا وصفش را خوانديد. او مي گويد: هر روز عده زيادي به فروشگاه من مي آيند و به اجناس آن نگاه مي كنند. بسياري از آنها واقعا به اين وسايل احتياج دارند، اما فقدان انرژي الكتريكي، مانع از خريد آنها مي شود. مشترياني كه در خانه هاي شان ژنراتورهاي بزرگ دارند مي توانند هرآنچه را كه بخواهند، بخرند، اما مابقي بايد منتظر بمانند تا دولت به وعده هايش در مورد سيم كشي هاي برق عمل كند.
اكنون چهارسال از زمان خروج نيروهاي طالبان از افغانستان گذشته است. بازهم يك زمستان سرد در راه است و مردم افغانستان در حالي به پيشواز سوزهاي گزنده روزهاي آينده مي روند كه اكثرشان تقريبا به طور كامل از نعمت برق بي بهره اند و تنها مي توانند لذت روشنايي و گرما را چند ساعت در هفته تجربه كنند.
به رغم صدها ميليون دلار كمك هاي خارجي كه در طول چهار سال گذشته همچون سيلي به خزانه دولت افغانستان روانه بوده است، روند بسيار كند بازسازي ها و رشد عجيب و غريب جمعيت، وضعيت را در اين كشور بغرنج تر كرده است.
مقامات دولتي افغانستان معتقدند حداقل تا سال 2008 ميلادي هيچ بهبودي در اين وضعيت حاصل نخواهد شد و مردم افغانستان مي بايست تا زمان
كامل شدن خطوط جديد برق اين كشور، اين وضعيت را تحمل كنند.
پايتخت
كابل پايتخت افغانستان است. اين شهر 25 سال جنگ داخلي را تجربه كرده و اكنون بعد از به دست آوردن كوله باري از اين تجارب، تنها مي تواند به ويرانه هاي به جاي مانده اش بنازد. كابلي ها به دو دسته تقسيم مي شوند؛ دسته اول اقليت ثروتمند و دسته دوم اكثريت فقيري هستند كه از حداقل امكانات لازم براي زندگي محرومند. اگر گشتي در كابل بزنيد خواهيد ديد كه در ميان ويرانه هاي اين شهر چند مركز خريد كاملا مدرن و حتي يك هتل پنج ستاره هم به چشم مي خورد. اما براي ديدن اين منظره بايد چشم هايتان را به ديدن خرابه ها، آلونك ها و مردماني كه در اوج بدبختي زاغه نشيني مي كنند عادت بدهيد. كمي آن طرف تر از يكي از اين مراكز خريد، چند عمارت بزرگ و مجلل جلب توجه مي كنيد. اين ساختمان هاي زيبا كه هركدامشان به يك مقر مي مانند متعلق به چند نفر از همان اقليت هاي پايتخت هستند. خانه هاي كابل ديوارهايي با رنگ هاي مرده دارند و فضايي دلگير و خفه را در كوچه ها و خيابان هاي اين شهر به وجود آورده اند، اما برخلاف آن خانه ها، اين چند عمارت طوري ساخته شده اند كه گويي جلب توجه، تنها هدف از ساخت آنها بوده است. ديوارهاي سفيد درخشان، بالكن هاي زيبا و گچ بري هاي استادانه نماي اين عمار ت ها، توجه هر رهگذري را به خود جلب مي كند. برفراز يكي از اين ساختمان ها، در ارتفاع 20 تا 25 متري از سطح زمين مجسمه عقابي ديده مي شود كه بال هايش را از هم گشوده است.
تماشاي اين مناظر، نتيجه اي جز حيرت را براي بيننده به همراه نخواهد داشت. افغان ها معتقدند، ساكنان اينگونه ساختمان ها كساني هستند كه يا در معاملات بزرگ موادمخدر دست دارند، يا از كمك هاي مالي كشورهاي خارجي سوء استفاده كرده اند يا از حاميان شبه نظامي طالبان هستند كه هنوز در برخي از مناطق افغانستان قدرت را در اختيار دارند.
ظريف الله، دانش آموز18 ساله افغان كه از كنار اين عمارت ها گذشته است مي گويد: اين ساختمان ها جلوه زيبايي به شهر بخشيده اند، اما مطمئن هستم كساني كه در آنها زندگي مي كنند پولشان را از راه قانوني به دست نياورده اند، در افغانستان تنها سران و فرماندهان گروه هاي قاچاق موادمخدر مي توانند به چنين ثروتي دست پيدا كنند.
آخرين آمارهاي ارائه شده از سوي موسسه تحقيقاتي بروكينگز نشان مي دهند كه به رغم دو برابر شدن ميزان توليدات خانواده هاي افغان از سال 2001 تاكنون بيش از 30درصد از جمعيت اين كشور بيكار هستند و حداقل 37 درصد آنها براي ادامه حيات به كمك هاي دولتي محتاجند. بسياري از مهاجران افغان كه در زمان جنگ هاي داخلي اين كشور به ايران يا پاكستان مهاجرت كرده بودند، بعد از خروج طالبان از افغانستان در سال 2001 و با اميد محقق شدن وعده هاي دولت افغانستان در مورد كار و مسكن به كشورشان بازگشته اند، اما شايد تقريبا همه آنها از بازگشت به كشورشان پشيمان باشند. دفتر سابق رياست جمهوري افغانستان در كابل كه بر اثر درگيري هاي نظامي دهه 90 در اين شهر به شدت آسيب ديده است يكي از مراكز تجمع و زندگي بخشي از اين مهاجران است. در اين ساختمان هر خانواده تقريبا فضايي معادل 10 مترمربع در اختيار دارد كه دور آن را با مخلوطي از كاه و گل ديوار كشيده است.
برخي از آنها توانسته اند از تكه هاي بزرگ نايلون براي پوشاندن پنجره ها و سقف استفاده كنند، اما ديگران چاره اي جز تحمل كردن برف و باران ندارند. در اين ساختمان هم مثل اكثر مناطق كابل خبري از برق نيست. لوله كشي گاز هم وجود ندارد و بنابراين تنها راه براي
گرم شدن، روشن كردن آتش با هيزم است. اما بخش دردناك اين حكايت اينجاست كه با دوبرابر شدن قيمت هيزم و رسيدن آن به دسته اي يك دلار، هيچ كدام از ساكنان اين ساختمان و ديگر ساختمان هاي مشابه، قادر به خريد آن نيستند. محمد كه پنج فرزند دارد به همراه خانواده اش در اين ساختمان زندگي مي كنند. او كه صدايش به علت بيماري مي لرزد مي گويد: بعيد مي دانم كه ساكنان اين ساختمان از زمستان امسال جان سالم به در ببرند. در چند ماه گذشته، دو كودك در اين ساختمان تلف شده اند. همه ما در عذاب هستيم و ذات الريه، سرنوشتي است كه انتظارمان را مي كشد.
به جز قربان كه راننده تاكسي است، هيچ كدام از ساكنان اين ساختمان تا به حال پا به مراكز خريد تازه تاسيس كابل نگذاشته اند. البته قربان هم مثل سايرين موفق به ورود به آنجا نشده، اما به خاطر شغلش بيش از ديگران از كنار اين مناظر حسرت برانگيز عبور كرده است. او در حالي كه به پيراهن پاره و خاكي اش اشاره مي كند مي گويد: سعي كردم يك بار هم كه شده وارد يكي از آن مراكز خريد بشوم، اما آنها مرا بيرون انداختند. اين ساختمان ها متعلق به پولدارهاست نه آدم هاي فقيري مثل من.
بعد از اينكه نيروهاي طالبان در سال 2001 شكست را پذيرفتند و مجبور به ترك خاك افغانستان شدند، آنچه از اين كشور باقيمانده بود ويرانه اي بود كه روي نقشه، نام افغانستان روي آن نوشته مي شد. هرچند هنوز هم بعد از گذشت چهارسال از آن زمان، اين كشور بهبود چندان زيادي را در وضعيتش نمي بيند، اما مسئولان دولتي، بازسازي مناطق آسيب ديده را اولين اولويت براي فعاليت هايشان در سال هاي گذشته عنوان مي كنند.
منعقد كردن قراردادها و موافقتنامه هاي مختلف با كشورهاي همسايه به خصوص ايران، ازبكستان و تاجيكستان تاثير فراواني در آباداني هاي بيشتر در شهرهايي مثل هرات يا مزار شريف داشته است، اما كابل مشكلاتي به مراتب وسيع تر و پيچيده تر از شهرهاي فوق دارد كه به اين آساني ها قابل حل نخواهد بود.
كوه هاي هندوكش كه در شمال كابل واقع شده اند يكي از اصلي ترين موانع بر سر راه بهبود وضعيت اين شهر هستند. اين كوه ها مثل ديواري بزرگ مانع دسترسي اين شهر به شمال و غرب شده اند و اين مسئله انتقال انرژي از همسايگان شمالي و غربي به كابل را به امري غيرممكن بدل كرده است. حتي رودخانه هايي كه از اين كوه ها به پايين سرازير مي شوند هم نمي توانند كمك چنداني براي كابل محسوب شوند، چرا كه به جز در فصل بهار در باقي اوقات فشار آب به قدري كم است كه نمي توان از آنها براي توليد برق استفاده كرد. اين موضوع باعث شده است كه كابل همواره با كمبود برق مواجه باشد و تجهيزات زيربنايي فرسوده آن نتواند نياز روزافزون مردم اين شهر به برق را تامين كند. اگر دولت افغانستان فكري به حال وضعيت برق كابل نكند و قرار باشد جمعيت اين شهر با همين روند افزايش پيدا كند، سال آينده وضعيت بسيار بدتري در انتظار كابلي ها خواهد بود.
كارشناسان وزارت انرژي افغانستان تاريخ بهره برداري از خطوط جديد برق اين شهر را اكتبر 2008 اعلام كرده اند. اين خطوط برق فشار قوي از نيروگاهي در ازبكستان به كابل كشيده  مي شوند و كار عبور دادن آنها از ميان كوه هاي پوشيده از برف هندوكش سخت ترين قسمت اين پروژه عظيم است. آنچه كارشناسان بر آن تاكيد دارند اين است كه تا آن تاريخ هيچ بهبودي در وضعيت برق كابل ايجاد نخواهد شد و بنابراين مردم كابل مجبورند كه حداقل دو سال ديگر را به همين منوال سپري كنند.
استفاده از ژنراتورهاي گازوئيلي مي توانست راه حل موقتي مناسبي براي بحران برق در كابل باشد، اما قيمت بالاي سوخت مانع از عملي شدن اين طرح مي شود. ميزان كمك هاي مالي كشورهاي مختلف دنيا به افغانستان براي بهبود وضعيت منابع انرژي در اين كشور بالغ بر يك ميليارد دلار بوده است و بنابر گفته معاون وزارت انرژي اين كشور، به نظر نمي رسد كه كشورهاي جهان تمايل چنداني براي ارائه كمك هاي بيشتر در اين زمينه داشته باشند.
چراغ ها، سيستم هاي حرارتي، پله هاي برقي و دستگاه هاي قهوه جوش مراكز خريد تازه تاسيس كابل با همين ژنراتورهاي گازوئيلي كار مي كنند. اين روزها بسياري از بازديدكنندگان اين مراكز خريد تنها براي فرار از سرما به آنجا پناه مي برند. وحيد، جوان 25ساله افغان كه به تازگي از ايران به افغانستان بازگشته است يكي از كساني است كه از سرما به اين مراكز خريد پناه مي برد. او مي گويد: اين مراكز خريد شيك، مدرن و زيبا هستند، اما نمي توانم چيزي از آنها بخرم.
منبع: واشنگتن پست]]>
</TEXT>
</DOC>
<DOC>
<DOCID>HAM2-841011-011</DOCID>
<DOCNO>HAM2-841011-011</DOCNO>
<ORIGINALFILE>/1384/841011/irshahr/_jahansh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پيشخوان]]>
</TITLE>
<TEXT>
<![CDATA[عرب نيوز
]]>
<IMAGE>/1384/841011/irshahr/008031.jpg</IMAGE>
<![CDATA[
روزنامه عرب نيوز خبر اول خود را به عمليات شهادت طلبانه يك مبارز فلسطيني اختصاص داد كه در جريان آن يك سرباز ارتش رژيم صهيونيستي كشته و دو فلسطيني شهيد شدند. اين عمليات در يكي از ايست هاي بازرسي رژيم صهيونيستي همزمان با تلاش پليس تشكيلات خودگردان براي آزادسازي گروگان هاي بريتانيايي انجام گرفت.اين روزنامه همچنين رانش زمين در يمن را براي موضوع عكس اول خود برگزيده است. بر اثر اين حادثه مرگبار يك روستا ويران و دست كم 36 نفر كشته شدند.
سان
]]>
<IMAGE>/1384/841011/irshahr/008040.jpg</IMAGE>
<![CDATA[
روزنامه سان خبر اول خود را به پذيرش نتيجه انتخابات پارلماني عراق از سوي سازمان ملل متحد اختصاص داده است. روز چهارشنبه گذشته يكي از مقامات سازمان ملل براي اولين بار طي بيانيه اي رسمي نتيجه انتخابات عراق را قابل قبول و درخواست پاره اي از گروه ها براي برگزاري مجدد انتخابات را مردود دانست.در انتخابات اخير، ائتلاف يكپارچه شيعيان عراق اكثر كرسي هاي پارلماني اين كشور را به خود اختصاص داد.
مسكو تايمز
]]>
<IMAGE>/1384/841011/irshahr/008043.jpg</IMAGE>
<![CDATA[
روزنامه مسكو تايمز، درخت كاج عظيم كريسمس در ميدان سرخ مسكو را براي موضوع عكس اول خود در شب سال نو برگزيده است.نكته جالب در اين ميان نهفته است كه 15 سال پس از سقوط كمونيسم در روسيه، مسيحيان با شكوه هرچه تمام تر ميلاد پيامبر خود و سال نو مسيحي را جشن مي گيرند.اين روزنامه روسي موضوع احتمال تحويل يوگني آداموف – وزير سابق انرژي روسيه- از سوي دولت سوئيس را براي يكي ديگر از عناوين خبري خود برگزيده است.
چاينا ديلي
]]>
<IMAGE>/1384/841011/irshahr/008028.jpg</IMAGE>
<![CDATA[
روزنامه چايناديلي تصوير يكي از كارگران معدن در چين را براي موضوع عكس اول خود برگزيده است.در اين عكس معدنكار چيني با چهره اي كاملا درهم و افسرده به تصوير كشيده شده است.غم و اندوه اين معدنكار ناشي از انتظار است؛ انتظار براي دريافت خبرهايي از برادرزاده اش كه در معدني در استان سانكسي در شمال چين گير افتاده است. علت اصلي اين حادثه آبگرفتگي و ريزش معدن اعلام شده است. در جريان اين حادثه دو نفر كشته و 15 نفر ديگر همچنان در آوارها گير افتاده اند.]]>
</TEXT>
</DOC>
<DOC>
<DOCID>HAM2-841011-012</DOCID>
<DOCNO>HAM2-841011-012</DOCNO>
<ORIGINALFILE>/1384/841011/irshahr/_jahansh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سدي از جنس خشونت]]>
</TITLE>
<TEXT>
<![CDATA[علي نصرتي- ساخت سد عظيم لاپاروتا در مكزيك و در شمال شهر توريستي آكاپولكو به درگيري هاي اجتماعي بي سابقه اي در كشور دامن زده است. به گزارش خبرنگار روزنامه فيگارو حدود 25 هزار روستايي درگير اين جدال ها هستند و برخي از آنها در مخالفت با ساخت اين سد كه چند كارشناس نيز آن را خطرناك ارزيابي كرده اند، حتي حاضرند جان خود را هم فدا كنند.
***
در جاده اي كه در ميان تپه هاي ايالت گررو، در قلب طبيعت سبز مثل ماري پرپيچ و خم به نظر مي رسد، اواخر فصل پرباران پاييز، جسد توماس كروز زامور كه گلوله اي به مغزش شليك شده بود، پيدا شد. اين اتفاق درست همزمان با روزي بود كه او 40 نفر را عليه ساخت سد پاروتا دور هم جمع كرده بود. بازسازي صحنه جنايت هيچ ترديدي در مورد دست داشتن سازندگان اين سد در مرگ او باقي نمي گذارد و نشان مي دهد كه آنها با قتل روستاييان قصد دارند مخالفان را به وحشت و نااميدي بكشانند.
توماس از فروختن زمين هايش به cfe(كميسيون فدرال برق كه يك شركت عمومي مكزيكي است)سر باز زد، چرا كه اين زمين ها قرار بود براي ساخت سدي خريداري شود كه باعث زير آب رفتن 17 هزار و 200 هكتار زمين زراعي مي شود. اين سد قرار است روي گسل پاسيفيك- خطرناك ترين گسل زلزله مكزيك- ساخته شود. از 2سال پيش،  روستاييان مخالف نتوانسته اند شب ها با آرامش به خواب بروند، چرا كه تهديد به مرگ، زنداني شدن و شكنجه رهايشان نمي كند و گناه آنها تنها اين است كه نمي خواهند همين اموال ناچيزشان زيرآب برود. اين داستان به شكل عجيبي شبيه ماجراي ocesp- سازمان روستايي و زيست محيطي گررو- است كه چندين بار به دليل دفاع از جنگل ها با قتل ها و زنداني شدن سياسي اعضايش مواجه شد. آخرين مورد مربوط به اين سازمان، به آلبرتانو پنالوسا – يكي از بانيان اين سازمان- برمي گردد كه دو فرزندش در جريان شليك مسلسل متخاصمان كشته و دو فرزند ديگرش به شدت زخمي شدند. گناه اين افراد آن بود كه به مقامات دولتي كشور اعلام كرده بودند درختان جنگل شان به طور بي رويه توسط شركت آمريكايي بويزه كسكيد قطع مي شود. مسئولان محلي كه توسط اين شركت اجير شده بودند، پس از آن به جو وحشت دامن زده و به كشتن مردم و آتش زدن خانه هايشان پرداختند. شركت هاي خصوصي و دولتي كه امروزه در آرزوي بهره برداري از منابع طبيعي مكزيك هستند، ديگر به راحتي مسئولان محلي را فاسد مي كنند.
ماركو آنتونيو سواستاگويي – سخنگوي جنبش ضدسد- آرام و قرار ندارد. دو سالي مي شود كه او مدام مخفي مي شود و همسر و دخترش نيز اجازه خروج از خانه را ندارند. او دريك گردهمايي خطاب به روستاييان دوس آرويوس گفت: همه شما زير آب مي رويد. همه روستا و تمامي زمين هاي كشاورزي تان زير آب خواهند رفت. نگاه كنيد روي نقشه آنها هستيد. cfe و شهردار دروغ مي گويند. او طرح cfe را كه به گفته خودش به ناچار و براي به دست آوردن نقشه واقعي طرح دزديده است، به همه نشان مي دهد. چند پيرزن كه اطرافش نشسته اند عصباني اند و مي گويند: ديروز شهرداري عكس اين مطلب را گفت. cfe اين مرد را هم خريده است. مي گويند 12 ميليون پزو از شهردار كاكاهوتپ گرفته است. واژه مي گويند از زماني كه cfe تلاش در متقاعد كردن مردم منطقه دارد ديگر هر روز و درهمه جا به گوش مي رسد. ديگر نشانه هاي فساد اين شركت كاملا علني شده است تا حدي كه فليكس سالگادو – شهردار آكاپولكو- در گفت وگويي مطبوعاتي اعتراف كرد: cfe به من پيشنهاد پرداخت هزينه تبليغات انتخاباتي ام را داد، البته به شرطي كه مردم را براي سدسازي متقاعد كنم.
از آنجا كه مالكيت زمين هاي اين منطقه گروهي است، cfe بايد مجمعي عمومي در هر روستا تشكيل دهد تا بتواند اراضي را خريداري كند. به همين دليل مجمع هايي كه با روستاييان قلابي تشكيل مي شوند، فراوانند. اين افراد به فروش زمين هايي كه مالكشان نيستند راي مي دهند و روز بعد در مطبوعات محلي خبر تصويب فروش اراضي با اكثريت آرا درج مي شود، اما خبرنگاران و عكاساني كه روستاييان واقعي را مي شناسند واقعيت ديگري را به تصوير مي كشند.
اكثريت و به ويژه زنان نمي توانند از طناب كشي پليس محلي عبور كنند و در راي گيري حضور يابند. عكس هاي اين خبرنگاران به سازمان عفو بين الملل رسيده و آنها كه پيش از اين از ocesp دفاع كرده بودند، حالا پرونده لاپاروتا را در دست بررسي دارند. عفو بين الملل اين كار را تخطي از حقوق بشر اعلام كرده است.
بررسي دانشمندان دانشگاه مكزيك نيز ساخت اين سد را براي محيط زيست، خطرناك عنوان كرده است. در لاپاروتا احتمال خطر بروز زلزله شديدي وجود دارد كه با آب پشت سد، اين فاجعه مي تواند به سونامي ديگري دامن زند. هر چند اين سدسازي ها موجب تامين برق
راحت تر مي شود، اما به نظر مي رسد عواقب آن به مراتب خطرناك تر باشد.]]>
</TEXT>
</DOC>
<DOC>
<DOCID>HAM2-841011-013</DOCID>
<DOCNO>HAM2-841011-013</DOCNO>
<ORIGINALFILE>/1384/841011/irshahr/_jahansh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[شهرهاي جهان
مديين- كلمبيا]]>
</TITLE>
<TEXT>
<![CDATA[آرش نهاوندي- مديين از سال 1826 به عنوان پايتخت انتيوكيا - يكي از مهمترين ايالات كلمبيا- انتخاب شد.جمعيت اين شهر 2/2 ميليون نفر است كه با احتساب حومه آن به 2/4 ميليون نفر مي رسد. بر همين اساس مديين پس از بوگوتا – پايتخت- وكالي، سومين شهر بزرگ كلمبيا محسوب مي شود.حومه و اطراف شهر، دره آبورا را نيز دربرمي گيرد؛ اين دره در ارتفاع يكهزار و 538 متري واقع شده و رودخانه مديين آن را قطع مي كند. شهرهاي بيو، كوپاكابانا، خيراردوتا و باربرسه در شمال دره آبورا قرار گرفته اند. درجنوب نيز شهرهاي ايتاگي، اندويگادو، سابانتا، لااستريا(ستاره)و كالداس واقع شده اند كه همه اين مراكز تجمع جمعيت، از مناطق حومه مديين محسوب مي شوند.
تاريخ
در طول تاريخ، مديين به اسامي متعددي از جمله
آبورا د لوس يامسيس، سان لورنسو د آبورا، سان لونيسو د آنا، دره سان بار تلمه و ويا د لا كاندلا و مديين خوانده شده است.نام مديين در اصل از واژه لاتين متيوم(metellium)، نام قديم شهر كوچك مديين- كه امروزه در استان باداخوس اسپانيا قرار دارد- گرفته شده است.متيوم نيز اسمي است برگرفته از نام سسيليومتيو كه در سال 75 ميلادي شهر مديين در اسپانيا را بنا كرد.پايتخت انتيوكيا نيز به افتخار پدروتوكاررو حاكم آن و رئيس وقت شوراي حكومتي مستعمرات اسپانيا، مديين نام گرفت.
مديين نيز همانند ساير مراكز تجمع جمعيت در كلمبيا تا همين اواخر شهري كوچك محسوب مي شد و تنها طي سال هاي پس از جنگ جهاني دوم تا دهه 1970 ميلادي، اين شهر به عمده ترين مركز صنعتي كلمبيا تبديل شد. از آن زمان به بعد بود كه روستاييان جوياي كار براي فرار از بحران هاي سياسي و اجتماعي به اين شهر روي آوردند. طي دهه 80 مديين به عنوان يكي از مراكز اصلي فعاليت قاچاقچيان محسوب مي شد و پابلواسكوبار - از قاچاقچيان كلمبيايي- مقر كار خود را در آن شهر قرار داده بود. حضور باند اسكوبار در شهر، افزايش خشونت ها ميان باندهاي تبهكار را درپي آورد. همين مسئله سبب شد تا به شهرت شهر لطمات زيادي وارد شود. در واقع از دهه 80 به بعد، آمار جرم و جنايت و قاچاق مواد مخدر به طرز فزاينده اي افزايش يافت.اما از سال 1993 و پس از حادثه ترور اسكوبار، خشونت ها نيز در اين شهر به طرز بي سابقه اي كاهش يافته اند. به رغم آمار بالاي بيكاري و مشكلاتي نظير ورود روستايياني كه از چنگ چريك ها گريخته اند، مديين امروز آرامش و پيشرفت را تجربه مي كند.
حمل و نقل
پروازهاي بين المللي از فرودگاه خوسه مارياكوردوا، كه درريونگرو، خارج از شهر و دره انتيوكيا واقع است، انجام مي شوند. فرودگاه بين المللي مديين براي جلوگيري از مخاطرات پرواز و ممانعت از ترافيك هوايي در خارج از شهر بنا شده است. فرودگاه ديگري به نام اولايا اررا نيز در شهر واقع شده و تنها هواپيماهاي كوچكي كه مسافت كمي را مي پيمايند از آن پرواز مي كنند.اتوبوس هاي ديزلي، تاكسي و متروپوليتن ترن(مترو مديين)نيز به عنوان اصلي ترين وسايل حمل و نقل عمومي مديين وظيفه جابه جايي مسافران را به عهده دارند.متروي مديين داراي دو خط است. يكي از اين خطوط از شمال به جنوب شهر كشيده شده و ديگري از مركز به غرب شهر ترسيم شده است.سيستم خودروهاي برقي – كه با كابل فشار قوي فعاليت مي كند - نيز وظيفه جابه جايي مسافران از شهرك هاي حاشيه نشين تا شمال غربي مديين را بر عهده دارد. آخرين ايستگاه خودروهاي برقي در نزديكي اولين ايستگاه مترو شهر قرار دارد. مديين از نظر سيستم حمل و نقل، بسيار پيشرفته است و تنها شهر كلمبيايي است كه از چنين سرويس دهي عمومي برخوردار است.به رغم فعاليت چنين سيستم حمل ونقل عمومي متنوعي در سطح شهر، بحران ترافيك در مديين بيداد مي كند. افزايش بيش از حد تعداد تاكسي ها – بالاتر از ميزان خدمات دهي شهري- و آلودگي ناشي از سوخت ديزل در اتوبوس ها از عوامل تشديدكننده بحران هاي شهري در مديين محسوب مي شوند. بحران آلودگي و ترافيك را بيش از همه جا مي توان در مركز و بخش جنوبي شهر، موسوم به ال پوبلادو - در فارسي (آباد)- احساس كرد.اين وضعيت در حالي بر شهر حاكم است كه ديگر فضايي براي ساخت بزرگراه هاي بيشتر جهت برطرف كردن معضلات دوگانه ترافيك و آلودگي هوا باقي نمانده است.
مناطق ديدني
مديين نيز مانند ساير شهرها و مناطق بزرگ و تاريخي جهان داراي نقاط ديدني بسياري است.پوئبليتوپايسا دهكده اي است بازسازي شده از روي الگوي دهات واقع در ايالت انتيوكيا. پوئبليتوبايسا در ارتفاعات سرو نوتيبرا قرار دارد و منطقه اي است كه از آنجا، هم مي توان شهر را به خوبي نظاره گر بود و هم آب و هوايي تازه كرد.اين منطقه بسيار نزديك به ايستگاه مترو است و مي توان پس از خروج از قطار زيرزميني پياده تا آن مكان طي طريق كرد.
موزه انتيوكيا: در اين موزه آثار هنري معاصر به نمايش درآمده اند. آثار بوترو نيز از جمله آثاري است كه در اين موزه در معرض ديد علاقه مندان قرار دارد.
محله پرادو: از جمله محلات قديمي شهر است كه منازل قديمي و زيبا در آن واقع شده اند. اين محله در مركز شهر قرار دارد و بازديد از اكثر منازل آن براي عموم آزاد است.
پارك بوستون: منطقه اي بسيار جذاب و ديدني است كه در آن نمايش هاي خياباني به اجرا درمي آيند.
پارك سوئنيوس: در نزديكي دانشگاه انتيوكيا قرار دارد. اين پارك با الهام از الگوي باغ هاي عصر پيش از كشف قاره آمريكا توسط اسپانيايي ها احداث شده است. اين پارك در واقع محل بسيار مناسبي براي انجام تحقيقات علمي روي گياهان است.
پاك لوسس: در مركز شهر واقع شده و در نزديكي اين پارك ساختمان هاي زيبايي متعلق به دهه 20 ميلادي قرار دارند. كتابخانه epm نيز در اين پارك واقع شده است. سال ها پيش بخشي از اين مكان تفريحي براي قاچاق مواد مخدر استفاده مي شد كه خوشبختانه با از ميان رفتن باندهاي عمده قاچاق در مديين اين ناحيه نيز پاكسازي شده است.]]>
</TEXT>
</DOC>
<DOC>
<DOCID>HAM2-841011-014</DOCID>
<DOCNO>HAM2-841011-014</DOCNO>
<ORIGINALFILE>/1384/841011/irshahr/_jashn1.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[كلانشهرها ناگزير از سامان دادن حاشيه نشين ها
نمي توان به آنها گفت برو
در منطقه 2 تهران 3 بار حاشيه ها را تخريب كردند. منطقه 14 هم همين طور؛ بيش از 3 بار ميهمانان ناخوانده را راندند، ولي آنان بازگشتند و در جايي ديگر آلونكشان را كه به قدر يك زندگي وسعت داشت بنا كردند]]>
</TITLE>
<TEXT>
<IMAGE>/1384/841011/irshahr/008058.jpg</IMAGE>
<![CDATA[
حاشيه وارد متن مي شود
در تعريف سازمان ملل از مناطق حاشيه نشين آمده است:  يكي از ويژگي هاي مناطق حاشيه نشين دسترسي ناكافي به آب آشاميدني است. يعني سكونتگاهي كه كمتر از 50 درصد خانوارها به آب دسترسي داشته باشند. از ديگرموارد، دسترسي به بهداشت نامناسب است به اين معني كه هر سكونتگاهي كه كمتر از نيمي از جمعيت آن وضعيت بهداشتي مناسب نداشته باشد و مجراي فاضلاب عمومي، توالت هاي سيفون دار كه حداكثر مورد استفاده هر خانوار قرار گيرد.
مهرداد جواهري پور - كارشناس شهري- مي گويد كه مركز اسكان سازمان ملل سندي با عنوان سند راهبرد جهاني تامين سرپناه تا سال 2000، تامين مسكن براي همه و واگذاري تصميم نهايي درباره نحوه تامين مسكن به وسيله مردم را مطرح كرد.
او سپس به پژوهش هاي انجام شده در مناطق حاشيه اي تهران اشاره مي كند و مي گويد:  پژوهش هاي موردي اطراف شهر تهران و كرج در اواخر دهه 60 و 70 و مناطق(اسلامشهر، سلطان آباد و اكبر آباد)نشان دهنده روند رو به  رشد اسكان غيررسمي بود. در دهه 70 هم سازمان عمران و بهسازي شهري نخستين پروژه پيشگام خود را در محله باباييان زاهدان و سپس در كرمانشاه و بندرعباس براي ساماندهي محله هاي نابسامان شهري آغاز كرد.
مهرداد جواهري پور پس از ارائه نهايي از وضعيت موجود اعلام كرد كه براي شكل گيري سند ملي توانمندسازي، همكاري با بانك جهاني براي اسكان غيررسمي در 5 شهر مركز استان آغاز شده است.
مسائل و مشكلات هيچ شهري را بدون در نظر گرفتن پيرامون آن نمي توان بررسي و حل كرد. همه شهرها متاثر از زندگي، رفتارها و نيازهاي ساكنان پيرامون شهر هستند و به همين دليل بايد پذيرفت كه بررسي مشكلات هر شهر حاشيه آن را هم بايد در نظر گرفت. حاشيه ها ناگزير از به وجود آمدن هستند. در روند توسعه طي 15 سال گذشته شهرهاي بزرگ تر در مقايسه با روستاها و شهرهاي كوچك مانند موتور مولد شغل،  عمل كردند و در كنار اين توانستند امكانات بهتري را براي زندگي به شهروندانشان ارائه دهند. به همين دليل مهاجرت و حاشيه نشيني هيچ گاه از چهره شهرهاي بزرگ كشور به خصوص تهران محو نشد.
حاشيه نشينان كه به دليل مشكلات قانوني ساخت وساز در حاشيه شهر و همچنين مشكلات مالي خود توان ايجاد منطقه مسكوني مناسبي ندارند، در نقاط مختلف فضاهايي مي سازند كه به مرور به محل تجمع معضلات شهري تبديل مي شود. از وقوع جرم و افزايش آسيب هاي اجتماعي گرفته تا نبود امكانات اوليه زندگي، نمود بارزتر و عيني تر فقر، آلودگي محيط زيست، احساس ناتواني در بازسازي مالي و فرهنگي خود،  عدم احساس مسئوليت نسبت به شهر و ده ها معضل ديگر آماده ظهور در اين فضاها هستند. اين معضلات، ساكنان حاشيه ها را تهديد مي كنند و ما معمولا فراموش مي كنيم كه ساكنان حاشيه غالبا در واحدهاي مهم توليدي اطراف شهر يا مراكز مختلف داخل شهر مشغول به كار هستند، يعني ارتباطي دائمي با ساكنان شهر داشته و به اين ترتيب تاثيرگذارند. حضور مدام درحاشيه ها و تغيير نكردن وضعيت زندگي منجر به رخوتي مي شود كه حاصل آن مشاركت نكردن در آباداني شهر و برنامه هاي مديريت شهري است. در واقع درآن صورت است كه احساس ناتواني مي كنند و به اين معتقد مي شوند كه در دور باطل افتاده اند و علاوه بر فرسودگي كالبدي به فرسودگي اجتماعي هم دچار شده اند. ضمن اينكه تاثيرات رواني زندگي در شرايط سخت حاشيه ها باعث مي شود اين قشر از نظر رواني به شدت نيازمند بازسازي و ترميم باشد. كارشناسان معتقدند كه اگر بهترين كالبدها براي آنها ايجاد شود، اما به لحاظ رواني به اين قشر رسيدگي نشود،  كار اساسي و اصولي انجام نگرفته است. مثلا طراحي فضاي سبز و ساخت آن براي مناطق مسئله دار و بد مسكن سبب تجمع و تمركز جرائم است؛ مثل پارك طالقاني در كنار بافت حاشيه اي لويزان. اگر اين پارك و مناطق اطراف آن ساماندهي شوند و مثلا فضايي براي پياده روي ايجاد شود كه هر صبح عده اي از مردم بتوانند در محيطي سالم و با احساس امنيت كامل ورزش كنند، سبب تعامل اجتماعي مي شود.
اما اصلا حاشيه چگونه به وجود آمد و وضعيت اولين حاشيه ها در شهرها چطور بود؟
حاشيه هاي شهر
وجيهه قنبري در پايگاه اطلاع رساني شهرسازي و معماري و در گفت وگو با دكتر مصطفي پودرات چي - استاد دانشگاه علامه طباطبايي- كه سال هاست روي حاشيه نشيني و زاغه نشيني فعاليت مي كند، به موضوع حاشيه نشيني پرداخته و نوشته است: او هم نمي داند درست چه روز و ساعتي زاغه نشينان آمدند، ولي سابقه آن به سال 1311 باز مي گردد.
حاشيه ها از اطراف شهر آمدند و به ميان هم رسيدند؛ آمدند كه بمانند هر چند كسي پذيرايشان نبود. دكتر پودرات چي مي گويد: حاشيه نشيني محصول كشورهاي در حال توسعه و توسعه نيافته است. حاشيه نشينان مهاجراني هستند كه به دنبال نان، راهي شهرهاي بزرگ مي شوند.
وي به كشورهاي ديگر هم اشاره مي كند. در كشور پرو در طول 20 سال، 900 هزار نفر به حاشيه نشين ها اضافه شد. در شهر ليما 25 درصد جمعيت حاشيه نشين هستند و در لوزاكا كه در جنوب آفريقا قرار گرفته 90 هزار حاشيه نشين روزگار مي گذرانند. نظام ناصحيح سلسله مراتب شهري بود و يا دغدغه نان كه حاشيه ها، شهر را خفه كردند؛ آن وقت بود كه آنها را راندند به اين اميد كه زاغه ها، آلونك ها و حاشيه ها با رفتنشان زيبايي شهر را باز مي گردانند.
دكتر پودرات چي مي گويد: در دهه 50 حاشيه نشيني در كشور رشد كرده و اين معضل بيشتر تهران را در بر گرفت. از آنجا كه سلسله مراتب شهري معيوب بود و شهرهاي كوچكي كه بين روستاها و شهرهاي بزرگ به عنوان رابط عمل كنند ضعيف بوده و كارايي لازم را نداشتند، حاشيه ها محل سكونت مهاجران شدند.
استاد دانشگاه علامه طباطبايي كه خود سال ها در خصوص حاشيه نشيني تحقيق كرده، به خوبي مي داند نمي توان با برخورد قهري و بيرون راندن آنان دردي را دوا كرد. در منطقه 2 تهران 3 بار حاشيه ها را تخريب كردند. منطقه 14 هم همين طور بيش از 3 بار ميهمانان ناخوانده را راندند، ولي آنان بازگشتند و در جايي ديگر آلونكشان را كه به قدر يك زندگي وسعت داشت بنا كردند.
دكتر پودرات چي بحث را كه ادامه مي دهد به تجربه هاي تاريخي اشاره كرده و با قاطعيت مي گويد: تخريب كردن و راندن حاشيه نشينان، دردي را دوا نمي كند. به طور مثال در مانيل 300 آلونك را خراب كرده و 11 هزار نفر را به صورت قهري بيرون راندند، ولي همين افراد جاي ديگري مستقر شده و به فحشا و فروش مواد مخدر پرداختند. در ايران هم نمونه اش خاك سفيد بود.
پودرات چي چندين راه حل را عنوان مي كند؛ براي حاشيه هاي فعلي كه زيبايي شهر و آرامشش را گرفته اند بايد فكري كرد. تخريب بي قيد و شرط كه در اكثر كشورهاي جهان انجام گرفت و نتيجه مساعدي نداد؛تخريب و كوچاندن به محل قبلي، تخريب پس از دادن زمين ارزان و مصالح ساختماني به قيمت نازل و تخريب با ارائه زمين و مصالح رايگان.
وي در ادامه به راه حل هاي ديگر اشاره مي كند: تخريب پس از انتقال به مسكن آماده كه نمونه آن در سنگاپور و هنگ كنگ است در ايران هم سابقه دارد؛ دهه 50 منطقه دولت آباد به همين شكل ساخته شد.
اجبار به بازسازي آلونك ها با پذيرش حق آنان بر زمين، بازسازي آلونك ها به كمك دولت و همياري ساكنان(مثل پاكستان)، ناديده انگاشتن با كنترل گسترش آتي و بالاخره ناديده انگاشتن محض از ديگر راه هايي است كه براي رويارويي با حاشيه نشيني مي توان بهره گرفت.
پودرات چي معتقد است:  در كشور ايران بسته به نوع حاشيه ها و ساكنان آن بايد راه حل خاصي را درنظر گرفت، ولي در مجموع نمي توان اين افراد را بيرون راند، بلكه بايد حاشيه ها را به گونه اي بازسازي كرده و شكل بهتري به آنها داد؛ در عين حال كه توجه داشت كنترل و جلوگيري از گسترش حاشيه نشيني را فراموش نكنيم.
او اضافه مي كند: تجربه زورآباد نشان مي دهد اسكان رسمي حاشيه نشينان بدون هيچ قاعده اي خود تبعات ديگري به همراه دارد. زماني كه به ساكنان زورآباد گفته شد به آنها زمين داده خواهد شد بسياري اقوام و بستگان خود را هم از روستاها آوردند. آلونك ها فضاي شهر را به هم ريخته اند، آلودگي بصري ايجاد كرده اند و شهري ساخته اند بي قواره. آن زمان كه توسل به زور جواب نداد به خصوص تجربه باقرشهر(حوالي بهشت زهرا) نشان داد از آنان كه آمده اند و ماندگار شده اند نمي توان انتظار بازگشت داشت. همين جا بود كه فكر طرحي به نام طرح اسكان رسمي حاشيه نشينان مطرح شد.
دكتر پودرات چي در خصوص اسكان حاشيه نشينان مي گويد: هر حاشيه اي با حاشيه ديگر متفاوت است؛ به لحاظ سليقه ساكنانش و منطقه اقليمي. بنابراين براي هر يك مي توان راه حلي پيدا كرد. مثلا زاغه هايي كه در گودي قرار دارند، قابل بازسازي نيستند. به اين افراد بايد مسكن هاي ارزان قيمت داد. برخي مناطق مثل زورآباد با بازسازي قابل زندگي است كه همين اتفاق هم افتاد! برخي حاشيه ها را هم بايد به رسميت شناخت و خدمات اوليه شهري ارائه داد. مثل شهرك مطهري كه به آنها پلاك دادند و سپس خدمات رساني مثل برق و آب انجام دادند.
دكتر حيدري كارشناس شهرسازي است. او هم همين باور را دارد كه زيبايي شهر، امري تجملي نيست بلكه ضرورتي انكارناپذير است. حاشيه نشينان تنها كساني نيستند كه ميزان جرم را افزايش مي دهند بلكه ظاهر شهر را به هم مي ريزند و اين، روح ساكنان را خسته مي كند، در عين حال كه خدمات رساني شهري را با مشكل مواجه مي سازد.
او مي گويد: شهر نيازمند توجهي ديگر است. طرح اسكان حاشيه نشينان بايد دير يا زود انجام گيرد چرا كه با آنان كه مانده اند و به زميني كه تصرف كرده اند تعلق پيدا كرده اند، نمي توان گفت برو.
برخي از حاشيه ها مثل پل مديريت بايد تخريب شود و در محل مناسب ديگري به اين افراد مسكن  ارزان به صورت اجاره به شرط تمليك ارائه داد. ناديده انگاشتن حاشيه نشينان تنها مشكلات شهري را بيشتر مي كند چون چه بخواهيم و چه نخواهيم آنها حضور دارند و به طور غيرقانوني از خدماتي چون برق، آب و حمل و نقل استفاده مي كنند، در حالي كه با اسكان رسمي اين افراد و ارائه خدمات شهري به عنوان اولين نياز يك شهروند مي توان از هزينه هاي سنگين كه به شهرداري وارد مي شود، جلوگيري كرد.]]>
</TEXT>
</DOC>
<DOC>
<DOCID>HAM2-841011-015</DOCID>
<DOCNO>HAM2-841011-015</DOCNO>
<ORIGINALFILE>/1384/841011/irshahr/_jashn1.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[زاويه ديد
حاشيه هاي ويرانگر]]>
</TITLE>
<TEXT>
<IMAGE>/1384/841011/irshahr/008049.jpg</IMAGE>
<![CDATA[
تهران هم اكنون به عنوان يك ابرشهر چند ميليوني موجي از طبقات مختلف مهاجران را در خود جاي داده است كه اين افراد به اقتضاي شغل و درآمدي كه دارند به ناچار سكونت در شهر تهران را فراموش كرده و ناگزير به سكونت در حريم شهر تهران هستند. برهمين اساس و به مرور زمان كه بر تعداد ساكنان حريم شهر افزوده مي شود شاهد پديده بغرنج حاشيه نشيني در تهران هستيم. جامعه شناسان در تعريف افرادي كه در حريم شهرها سكونت دارند چنين مي گويند: معمولا حاشيه نشينان را كساني تشكيل مي دهند كه در شهرها زندگي مي كنند، اما به عنوان يك شهروند از امكانات و خدمات شهري بهره نمي برند. اين افراد با وجودي كه در دل يا حاشيه شهرها جاي دارند، اما فرهنگ روستايي را هم چنان حفظ كرده اند، ولي در عين حال خود را شهري مي دانند. همچنين در انسان شناسي نيز حاشيه نشين به فرد يا گروهي گفته مي شود كه فرهنگ اوليه خود را بدون اينكه فرهنگ ثانويه را جايگزين كند از دست داده است يا در عالم برزخ قرار مي گيرد.
يك جامعه شناس در خصوص حاشيه نشيني افراد مهاجر مي گويد: انسان حاشيه نشين شخصيتي است كه از برخورد يا پيوند دو نظام فرهنگي متفاوت يا متخاصم به وجود مي آيد. چنين موجود دو رگه اي در آن واحد نسبت به دو فرهنگ احساس دلبستگي دارد، اما از طرف ديگر خود را كاملا به هيچ كدام متعلق نمي داند.
توسعه حاشيه نشيني در ايران به سال هاي 1330 برمي گردد، اما شدت آن در دهه هاي 40 و 50 رقم خورده است. بر اساس مطالعات انجام شده حاشيه نشيني در حاشيه شهرها ابتدا از تهران شروع شده است. پيدايش اولين اجتماعات آلونك نشين در تهران به سال 1311 برمي گردد، اما رشد و گسترش اجتماعات آلونك نشين به بعد از كودتاي 28 مرداد به خصوص از سال 1335 به اين طرف برمي گردد. اولين اجتماعات حاشيه نشين در جنوب شهر تهران تمركز يافتند. تهران تا شهريور سال 1359 نزديك به 10 هزار و 450 خانوار و 4 هزار و 500 آلونك را در خود جاي داده است. پديده حاشيه نشيني در ايران نيز همانند اكثر كشورهاي در حال توسعه تا حدود زيادي ريشه در مهاجرت و عوامل دافعه و جاذبه روستايي- شهري دارد. فقدان و كمبود امكانات رفاهي و خدماتي در مناطق روستايي و شهرهاي كوچك فرآيند مهاجرت را تشديد كرد و حاشيه نشيني پديدار شد و به اين ترتيب يكي از بارزترين نمودهاي مهاجرت در ايران مانند بسياري از كشورهاي درحال توسعه شكل گرفت.
در فرهنگ شهر و شهرنشيني، حاشيه نشيني تا حدود زيادي مترادف با مفاهيمي چون زاغه نشيني و آلونك نشيني به كار برده شده است. از لحاظ فرهنگي، انزواطلبي، احساس غريبه بودن و بيگانگي، از لحاظ رواني، پريشاني و تقديرگرايي، از لحاظ اقتصادي، فقر، اشتغال در بخش غيررسمي و بي ثباتي شغلي، از لحاظ بهداشتي، فقدان يا نارسايي سيستم خدمات بهداشتي- درماني، آب شرب و از لحاظ اجتماعي، هويت قومي، پايبندي به سنت ها و ارزش ها، خانواده گسترده و فقدان تخصص، بي سوادي و كم سوادي، درآمد پايين و به خصوص فرهنگ مستقل حاشيه نشيني از ويژگي هاي اجتماعات حاشيه نشينان است كه در مناطق مختلف ديده مي شود.
حومه
دكتر يداله فريد- رشد پر شتاب شهر بر زايش حومه سبب شده است. از نظر حقوقي، حومه قلمرو فراتر از حصار شهري را در بر مي گيرد، در حالي كه وابسته به شهر است. در حومه نوع معيشت روستايي و شهري به هم آميخته و در عين حال وابستگي حومه با شهر در تمامي زمينه ها به چشم مي خورد، به گونه اي كه كشاورزي حومه نيز متاثر از شهر و متناسب با خواست شهريان است و بر اين اساس در فعاليت هاي كشاورزي حومه تاكيد بر كشت سبزي و صيفي جات مورد نياز شهر است. در زايش حومه ها نقش توسعه خطوط آهن و اتومبيل به خصوص وسائل نقليه اختصاصي را نمي توان دست كم گرفت، منتها تاثيرگذاري آنها در زايش حومه ها شكل پذيري ميدان جاذبه شهري به گونه همسان نيست. صنايع حومه وابسته به شهر است و سرمايه هاي شهري است كه بر نضج و پويايي صنايع حومه سبب مي شود. به علاوه كادر فني، مديريت و بخشي از نيروي انساني صنايع حومه از شهر تامين مي شود. حومه ها به هر دليلي كه تكوين يابند فعاليتي را به عهده مي گيرند؛ بعضي از فعاليت ها خاص حومه است و در برخي از فعاليت هاي حومه و شهر تشابه و هماهنگي وجود دارد.]]>
</TEXT>
</DOC>
<DOC>
<DOCID>HAM2-841011-016</DOCID>
<DOCNO>HAM2-841011-016</DOCNO>
<ORIGINALFILE>/1384/841011/irshahr/_jashn1.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[اعداد اساسي]]>
</TITLE>
<TEXT>
<![CDATA[210‎/000
]]>
<IMAGE>/1384/841011/irshahr/008037.jpg</IMAGE>
<![CDATA[
در حالي كه ظرفيت سوخت رساني جايگاه هاي سوخت رساني cng در كشور امكان ارائه خدمات به 210 هزار دستگاه خودرو در شبانه روز را دارد، تنها 45 هزار دستگاه خودرو cng به اين ايستگاه ها مراجعه مي كنند.
به گفته امير عباس نجفي - مشاور برنامه ريزي سازمان بهينه سازي مصرف سوخت - بررسي ها نشان مي دهد كه 75 درصد ظرفيت جايگاه ها بدون استفاده باقي مانده است.
چنانچه اين مقام مسئول مي گويد، در حال حاضر از اين تعداد 120 جايگاه درحال سوخت رساني به خودروها هستند و 31 جايگاه ديگر نيز آماده
بهره برداري است.
سازمان بهينه سازي مصرف سوخت كشور، همزمان با افزايش تعداد خودروهاي گازسوز(cng)در 50 شهر 151 جايگاه سوخت رساني احداث كرده است.
همچنين تاكنون علاوه بر جايگاه هاي فوق 208 جايگاه تك منظوره cng و 188 جايگاه دومنظوره(بنزين – cng)در دست ساخت دارد كه به تدريج مورد بهره برداري قرار مي گيرند.
به گفته نجفي درحال حاضر 79 هزار دستگاه خودرو گازسوز در كشور وجود دارد و روزانه 500 دستگاه با روش كارگاهي و كارخانه اي به گازسوز تبديل مي شوند.
210هزار ظرفيت سوخت گيري در ايستگاه هاي cng وجود دارد، اما تنها از 25درصد آن ظرفيت استفاده مي شود. اين در حالي است كه تاثير گازسوز شدن خودروها با اختلاف هاي ميليوني بلافاصله براقتصاد كشور قابل احساس است.
مشاور برنامه ريزي سازمان بهينه سازي درمورد كاهش مصرف بنزين تصريح كرد: با گازسوزشدن خودروها مصرف بنزين نيز كاهش يافته به طوري كه فقط در آذرماه 84 علاوه بر فوايد زيست محيطي، حدود 8 ميليون دلار از اين طريق صرفه جويي شده است.
4‎/750‎/000
]]>
<IMAGE>/1384/841011/irshahr/008046.jpg</IMAGE>
<![CDATA[
توسعه پايدار با هزينه ممكن مي شود، اما فوايد آن بلافاصله به جامعه باز مي گردد. اخيرا اعلام شده است كه با تجهيز و راه اندازي 26 خط معاينه فني خودرو در 15 شهر كشور، پيش بيني مي شود سالانه 4/75 ميليون دلار از مصرف سوخت كشور كاسته شود. كور ش هاشمي مسئول گروه مديريت انرژي واحد حمل و نقل سازمان بهينه سازي مصرف سوخت كشور گفت: باتوجه به اثراتي كه تنظيم موتور و معاينه فني خودرو روي كاهش مصرف سوخت و افزايش ايمني خودروها دارد، اگر براي حداقل 15مركز استان كشور 26 مركز معاينه فني خودرو تجهيز و راه اندازي شود با مراجعه 102 هزار خودرو به اين مراكز حداقل 15/8 ميليون ليتر از مصرف سوخت سالانه كشور كاسته مي شود.
او اضافه كرد: در اين طرح كه ميزان تاثير معاينه فني خودروها روي كاهش مصرف سوخت حداكثر 5 درصد درنظر گرفته شده است، پيش بيني شده سالانه 4/75 ميليون دلار از مصرف انرژي كشور كاسته شود.
هاشمي گفت: طرح تجهيز و راه اندازي 26 مركز معاينه فني خودروها توسط سازمان بهينه سازي ارائه شده كه اميدواريم باتوجه به كاهش چشمگير مصرف سوخت و فوايد اقتصادي و اجتماعي آن، اين طرح پذيرفته شود.
8‎/000‎/000
]]>
<IMAGE>/1384/841011/irshahr/008055.jpg</IMAGE>
<![CDATA[
نامي به غير از خودكشي نمي شود روي آن گذاشت. اين سرگذشت همه كساني است كه مواهب طبيعت را دست كم گرفتند.
كميته اطلاع رساني و تحقيقاتي همايش آلودگي هوا و اثرات آن بر سلامت اعلام كرد: آلودگي هوا سالانه موجب از بين رفتن حدود 8 ميليون سال عمر در جهان مي  شود.
دكتر علي رمضانخاني - معاون امور بهداشتي دانشگاه شهيد بهشتي و عضو كميته علمي  اين همايش- با اعلام اين خبر گفت: اين ميزان سال عمر از دست رفته ناشي از بيماري هاي قلبي، عروقي، ريوي و تنفسي است كه سالانه بر اثر آلودگي هوا در جهان ايجاد مي  شود.اگر معلوليت هاي ناشي از آلودگي هوا را روي سلامت انسان بررسي و به آن اضافه كنيم، ميزان بار آلودگي هوا، بيماري هاي مرتبط با آن و خسارات ناشي از آن چندين برابر خواهد شد.
عضو كميته علمي  اين همايش و معاون امور بهداشتي دانشگاه شهيد بهشتي گفت: بر اساس گزارش هاي سازمان بهداشت جهاني 5 درصد از سرطان هاي ريه، 2 درصد مرگ و مير هاي ناشي از بيماري هاي قلبي و ريوي و يك درصد از
مرگ و ميرهاي ناشي از عفونت هاي تنفسي در جهان بر اثر آلودگي هواست.
رمضانخاني افزود: در تحقيقات انجام شده در بيمارستان هاي تحت پوشش اين دانشگاه، ارتباط آلودگي هوا با برخي بيماري ها مثل آسم تاييد شده و افزايش ميزان منوكسيد كربن ارتباط مستقيمي  با حملات قلبي در روزهاي آلوده و شرايط اضطرار دارد. رفتارهاي داوطلبانه مردم در انجام اموري مثل معاينه فني، كاهش ترددهاي غيرضروري و استفاده از
حمل و نقل عمومي  تاثير بسزايي در كاهش آلودگي هوا دارد، چرا كه بر اساس آمار 70 درصد آلودگي هوا بر اثر بخش حمل و نقل است.]]>
</TEXT>
</DOC>
<DOC>
<DOCID>HAM2-841011-017</DOCID>
<DOCNO>HAM2-841011-017</DOCNO>
<ORIGINALFILE>/1384/841011/irshahr/_jashn1.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[از شهر
افزايش گرمخانه ها]]>
</TITLE>
<TEXT>
<![CDATA[هميشه وقتي تقاضا بالا مي رود، راهي جز افزايش نيست. شهرداري تهران هم با افزايش تقاضا براي جاي گرم و نرم روبه رو شده است. مدير كل آسيب هاي اجتماعي شهرداري تهران با اشاره به اينكه تاكنون در گرمخانه هاي شهرداري تهران روزانه به 400 كارتن خواب خدمات رفاهي داده مي شود، گفت: ظرف چند روز آينده گرمخانه هاي شهرداري به 600 نفر كارتن خواب خدمات خواهند داد. محمدرضا فردين با اشاره به محل جديد احداث گرمخانه هاي شهرداري تهران اضافه كرد: اين گرمخانه ها در شرق و غرب تهران تاسيس شده اند. مدير كل آسيب هاي اجتماعي شهرداري تهران تصريح كرد: شهرداري تهران تاكنون بيش از 6 ميليارد تومان براي جمع آوري و اسكان كارتن خواب ها هزينه كرده است. او با اشاره به برچيده شدن چادرهاي كارتن خواب ها در سطح شهر تهران گفت: تمامي كارتن خواب هايي كه در چادرها اسكان داده مي شدند اكنون در سازه هاي ثابت ساماندهي مي شوند و هيچ كارتن خوابي شب را در خيابان سپري نمي كند.]]>
</TEXT>
</DOC>
<DOC>
<DOCID>HAM2-841011-018</DOCID>
<DOCNO>HAM2-841011-018</DOCNO>
<ORIGINALFILE>/1384/841011/irshahr/_jashn1.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[كلانشهر
افزايش ناوگان اتوبوسراني در مشهد]]>
</TITLE>
<TEXT>
<![CDATA[150 دستگاه اتوبوس تا پايان سال جاري به ناوگان اتوبوسراني مشهد افزوده مي شود كه 130 دستگاه از اين تعداد گازسوز خواهد بود.
حسين ضيايي- مديرعامل سازمان اتوبوسراني مشهد- معتقد است: در حالي كه براساس استانداردهاي جهاني بايد به ازاي هر هزار نفر يك اتوبوس وجود داشته باشد، در شهر مشهد به ازاي هر دو هزار و 200 شهروند، يك اتوبوس موجود است.
او با اشاره به اهداي 500 دستگاه اتوبوس از طرف رئيس جمهور به برخي شهرداري هاي كشور، گفت: بايد نمايندگان و مسئولان استاني، كمبودهاي سيستم حمل ونقل عمومي را مورد توجه قراردهند و براي تقويت اين سيستم تلاش كنند.
مديرعامل سازمان اتوبوسراني مشهد با بيان اينكه روزانه 5/1ميليون نفر توسط ناوگان اتوبوسراني مشهد جابه جا مي شوند، افزود: درحال حاضر يك هزار و 650 دستگاه اتوبوس در مشهد فعال هستند كه 120دستگاه از اين تعداد گازسوز است.
او در مورد گران بودن قيمت بليت اتوبوس هاي مشهد نسبت به ساير شهرهاي كشور گفت: ميانگين مسير طي شده در خطوط اتوبوسراني شهر مشهد 15كيلومتر است، اما در ساير سفرها اين ميزان 10كيلومتر است و همچنين در برخي شهرها كمك هاي ويژه دولت به اتوبوسراني صورت مي گيرد كه اين موضوع در مشهد وجود ندارد.
مشكلات جديد مديريت شهري در كرج
پس از چند اتفاق پي درپي نظير استعفاي دو عضو شوراي شهر كرج شوراي شهر كرج تقريبا به تعطيلي كشيده شد و در نتيجه روند فعاليت شهرداري و نهادهاي مرتبط را نيز با وقفه و مشكل مواجه كرد، چنان كه اين وقفه اعتراض شهردار كرج را برانگيخت.
علي تركاشوند - شهردار كرج- در گفت و گو با خبرگزاري مهر، ضمن انتقاد از اين وضعيت گفت: شهرداري خواستار روشن شدن بسياري از موارد توسط اعضاي شورا و تصميم گيري قاطع آنان است.
وي مي گويد: مدت هاست تكليف كميسيون تحويل كه بايد يك نماينده از شورا در آن حضور داشته باشد به دليل عدم معرفي نماينده از سوي شورا معلوم نيست.
با توجه به ماده 11 قانون شهرداري ها، شورا موظف است 10 ماه پس از تشكيل كميسيون تحويل، عضو پيشنهادي خود را معرفي كند كه تا كنون اين كار را نكرده است
تعلل و تاخير در تصميم گيري از سوي شورا در امور جاري شهرداري اخلال ايجاد كرده است و معرفي نشدن نماينده شورا باعث شده در زمينه تحويل، پرونده هاي زيادي بلاتكليف بماند.
شهردار كرج معتقد است برخي از اعضاي شوراي شهر كرج از نظر قانوني صلاحيت عضويت در كميسيون تحويل را دارند و انتظار مي رود اين اعضا براي عضويت كانديد شوند.
هيچ يك از اعضاي شورا عضويت در كميسيون تحويل شهرداري را نمي پذيرند و تعيين عضو پيشنهادي شورا به كمسيون تحويل شهرداري مدت هاست به تعويق افتاده و به همين دليل وضعيت بسياري از
پروژه هاي شهري كرج نامعلوم است.
وظيفه اعضاي كميسيون تحويل، تحويل گرفتن پروژه هاي شهرداري از پيمانكاران است.]]>
</TEXT>
</DOC>
<DOC>
<DOCID>HAM2-841011-019</DOCID>
<DOCNO>HAM2-841011-019</DOCNO>
<ORIGINALFILE>/1384/841011/irshahr/_safarsh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[گردش هاي زمستاني و مخاطراتي به قيمت جان
بهمن مي آيد
معصومه صفايي]]>
</TITLE>
<TEXT>
<IMAGE>/1384/841011/irshahr/008064.jpg</IMAGE>
<![CDATA[
بهمن، زمان نمي شناسد
اگر مجبور به عبور از شيب هاي برفگير هستيد حتي المقدور از روي يال بادگير عبور كنيد. در شيب هاي شمالي- جنوبي به دليل سفتي برف، ريزش بهمن چندان محتمل نخواهد بود. به كمك چوبدستي براي امتحان، سطح سخت روي برف را شكافته و سختي يا شلي آن را متوجه مي شويم. در صورت بروز سستي در برف بهتر است شيب را دور بزنيد. يك گروه طبيعت گرد يا كوهنورد كه وارد كوهستان و مناطق برفگير مي شود حتما بايد در كوله خود وسايل ضروري جهت نجات خود به همراه داشته باشد؛ طناب بهمن كه طنابي با رنگ هايي تند و زنده به طول شش متر است. اين طناب را بايد به خود بسته و در برف حركت كنيد تا در صورتي كه در زير بهمن گرفتار شديد بخشي از طناب كه از برف بيرون مانده، باعث نجات شما شود. بي پرbeeper وسيله كوچكي است كه درون لباس  جاي مي گيرد و علائم راديويي پخش مي كند. اين امواج توسط بي پرهاي ديگر قابل دريافت است و مي تواند جاي شما را به اطلاع بقيه گروه يا افرادي كه از آن محل عبور مي كنند نشان دهد. جعبه كمك هاي اوليه كه در صورت بروز صدمات احتمالي از نارسايي هاي حاد جسمي شما جلوگيري مي كند، بيل لبه دار كه بتوان به كمك آن حجم قابل توجهي از برف را جابه  جا كرد و يك چوبدستي كه عمق برف و شلي و سفتي آن را بتوان تخمين زد. در صورتي كه دچار بهمن شديد سعي كنيد به حالت شنا خود را روي سطح برف نگهداريد. با كاهش سرعت بهمن به كمك يك دست از سرخود محافظت كنيد و با دست  ديگر به حركت شنا مانند خود ادامه دهيد تا كمك از راه برسد.
نزديك ترين كوه هاي مشرف به شهرمان كه سفيد مي شود، روزشماري مي كنيم براي تعطيلات آخر هفته. چوب اسكي و تيوپ پرباد و لاستيك و خلاصه هر چيزي كه دم دستمان بيايد و به نظر برسد كه به درد
سر خوردن روي برف مي خورد را عقب ماشين مي گذاريم و به سمت پربرف ترين و پرشيب ترين كوه هايي كه مي شناسيم حركت مي كنيم. اين برنامه هر زمستان است، اما با بارش برف علاوه بر برنامه برف بازي و اسكي، يك چيز ديگر هم هر سال تكرار مي شود كه البته چندان هم خوشايند نيست و اتفاقا خيلي هم ما را متاثر مي كند، ولي هيچ وقت فكرش را هم نمي كنيم كه ممكن است روزي گريبان ما را هم بگيرد؛ آن هم خبر گرفتار شدن اسكي بازان يا حتي مردم عادي در دام بهمن و كشته شدن آنهاست. بهمن هر ساله با فرود گاه وبي گاهش جان ده ها انسان كمي بي مبالات را مي گيرد؛ حالا چه از نوع حرفه اي و چه آماتور. به قول يكي از دوستان حوادث نويس با يك بي احتياطي يا حتي بي اطلاعي، تيتر يك صفحه حوادث مي شوند. بنابراين بد نيست اگر مي خواهيد آخر هفته برفي تان را به خير و خوشي به پايان ببريد و عكس هاي يادگاري اش را ظاهر و چاپ كنيد بد نيست قبل از بستن بار سفر حداقل كمي اطلاعات درباره برف و بهمن كسب كنيد. برف به رغم ظاهر ساده و دلربايش، سيستمي بسيار پيچيده و خطرآفرين دارد.
برف بنابر شرايط شكل گيري و بارش مي تواند شكل، ساختار و انباشت متفاوتي داشته باشد. گاهي برفي كه در يك طرف صخره ديده مي شود با برفي كه در طرف ديگر صخره باريده است، كاملا متفاوت است، حتي جنس لايه هاي برفي كه در يك نقطه وجود دارد هم با يكديگر تفاوت دارد. درست است كه برف در همه جاي دنيا از تبلور مولكول هاي آب به وجود مي آيد، ولي شرايط محيطي و محلي، نقش تعيين كننده اي در جنس برف دارد، مثلا لايه نازكي كه گاه ضخامت آن به چند ميلي متر مي رسد؛ لايه اي متشكل از بلورهاي يخ كه يا در اثر يخ زدن شبنم در سطح زمين به وجود آمده يا ناشي از بارش برفي است كه همراه با باد و توفان شديد فرود آمده است و فرصت انباشت پيدا نكرده. لايه اي صيقلي كه زير نور ماه و خورشيد، بسيار زيبا مي درخشد، اما همين زيبايي در شرايطي كه بستر بارشي مداوم و آرام را تشكيل دهد به راحتي مي تواند اسكي بازان را به كام مرگ بكشاند. بستري صيقلي با برفي پوك كه خيلي زودهم به حجمي بالا مي رسد و با كوچك ترين تحريك به سمت پايين سرازير مي شود. اتفاقا اسكي بازها هم معمولا برف هاي سبك را به دليل حركت راحت تر براي اسكي برمي گزينند، اما غافل از اينكه اسكي باز در حال عبور از منطقه بهمن گير است و بر اثر فشار بدنش حجم عظيمي از برف شكسته شده و شروع به ريزش مي كند، به همين سادگي بهمن حجمي به حركت درمي آيد. حال اينكه عواقب اين بي احتياطي جان چند نفر را به خطر مي اندازد يا حتي مي گيرد، بماند. يك بهمن بزرگ توده اي متشكل از حداقل 100 هزار تن برف، گل و سنگ است كه با سرعتي در حدود
200 كيلومتر بر ساعت جابه جا مي شود. با توجه به چنين سرعتي درست است كه پوشش درختي انبوه و گسترده تا حدودي مي تواند سرعتش را كم كند، اما درختان تك در برابر اين توده هاي برفي مثل چوب كبريت هستند و نمي توانند به شما هيچ گونه دلگرمي بدهند، حتي در برابر چنين بهمني ورقه هاي فولاد هم خم مي شوند، چه برسد به درخت.
هر ساله با توجه به كوهستاني بودن سطح زيادي از كشورمان، بيش از چندين هزار بهمن كوچك و بزرگ در مناطق كوهستاني ريزش مي كند، اما صرفا آن تعداد از بهمن هايي مورد توجه قرار مي گيرند كه يا در مسير جاده اصلي كشور فرو ريزند يا در پيست هاي اسكي و مناطق معمول كوهنوردي و البته تعدادي كشته هم دربر داشته باشند.
البته ساختمان هاي روستايي ايران به دليل تجربه به نحوي مستقر شده اند كه به ندرت در معرض سقوط بهمن قرار مي گيرند، اما در نقاطي كه ساخت و سازها بدون توجه به شرايط طبيعي و توپوگرافي مناطق صورت مي گيرد، شاهد سقوط بهمن و تخريب مناطق مسكوني بوده ايم، مثل سقوط بهمن در جاده چالوس و تخريب تعداد زيادي ويلا در منطقه سياه بيشه.
از عوامل ديگري كه ممكن است توده هاي يكپارچه و بزرگ برف را به حركت درآورد، بارش حجم عظيم برف بعد از بارش باران و تابش آفتاب بعد از انباشت برف است. اين فرآيند، بستر توده برف را لغزنده و حركت آن را بسيار آسان مي كند و حتي گاهي بدون هيچ تحريك يكدفعه سرازير مي شود.
يك نكته مهم ديگر آنكه در تعطيلات آخر هفته برفي از كاربرد بيجا و حتي به جاي سيگارت، ترقه، نارنجك و... هم برحذر باشيد. صوت، يكي از عوامل شايعي است كه برف را به حركت تحريك مي كند، حتي
بوق زدن هم مي تواند در مناطق بهمن گير خطرآفرين باشد، چه برسد به صداهايي با فركانس هاي بالا.
اما حالا چطور مناطق بهمن گير را از مناطق بي خطر تشخيص بدهيم؟ سه فاكتور مهم در ايجاد مناطق با قابليت جاري كردن توده هاي بهمن نقش اصلي را ايفا مي كنند: شيب، ارتفاع و جهت.
شيب: اگر برف از آب اشباع شده و سنگين باشد، در شيب خيلي كم هم احتمال وقوع بهمن وجود دارد. در كشور ژاپن در پيست مبتدي ها با شيب 10 درجه چنان بهمن مهيبي به وقوع پيوست كه جان هفت اسكي باز را گرفت و تعداد زيادي از آنها را مجروح كرد. اين برف مايع، مثل سيل حركت مي كند، اما شيب طبيعي ريزش بهمن براي برف پودر حدود 22 درجه است. برف پودر خشك ندرتا در شيب هاي بين 25-22 درجه سقوط مي كند. كمترين شيب بهمن خيز40درجه است، اما در شيب 45-30 درجه هم تناوب سقوط بهمن به شدت افزايش پيدا مي كند.
ارتفاع: كوه بايد آنقدر مرتفع باشد تا برف زمستاني روي آن فرصت انباشته شدن پيدا كند. افزايش ارتفاع باعث كاهش درجه حرارت مي شود. هرچه هوا سردتر باشد برف بيشتر و طولاني تر باقي مي ماند. اگر كوه بلندتر از خط رويش درخت باشد، احتمال سقوط بهمن بيشتر است. خط رويش جنگل در هر كوهستاني متفاوت است. مثلا در يك كوه مشخص خط رويش در جبهه هاي جنوبي به دليل دريافت نور بيشتر خورشيد، بالاتر از جبهه شمالي همين كوه است. اما ارتفاع ميانگين حد رويش درخت در ارتفاعات ايران حدود 3هزارمتر تخمين زده شده است.
جهت سقوط: البته بهمن اصولا جهت نمي شناسد و در تمام جهات شمال، جنوب، شرق و غرب احتمال سقوط دارد. ولي تعداد دفعات سقوط معمولا در جبهه هاي رو به شمال، شمال شرق و شرق بيشتر از بقيه جهات است. زاويه تابشي آفتاب زمستانه در نيم كره شمالي باعث مي شود جبهه هاي جنوبي حرارت بيشتري را نسبت به جبهه هاي شمالي جذب كند.
اكثر پيست هاي اسكي رو به شمال ساخته مي شوند تا از پوشش برف طولاني استفاده كنند. بادها و توفان ها در عرض هاي جغرافيايي ميانه معمولا از غرب به شرق مي وزند و به اين ترتيب برف ها را جارو كرده و روي جبهه هايي كه بادگير نيستند انباشته مي كنند و در نتيجه اين فعل و انفعال دائمي در جبهه هاي شمالي تا شرقي، بهمن هاي بيشتري را سبب مي شوند.
در نتيجه باتوجه به توضيحاتي كه داده شد، هرچند كه يك لايه برف تازه و پودري بهترين شرايط را براي اسكي فراهم مي كند، اما به لحاظ ريزش بهمن، بسيار مي تواند خطرناك باشد. در مواجهه با برف، تمام حواستان را به كار بگيريد. با شنيدن كوچكترين صدايي كه حكايت از نشست برف دارد منطقه را ترك كنيد. در منطقه اي كه حتي يك بار بهمن در آن به وقوع پيوسته، هميشه احتمال سقوط دوباره آن وجود دارد و نكته آخر را به خاطر داشته باشيد؛ براي نجات كسي كه زير بهمن مدفون شده فقط 30دقيقه فرصت داريد وقت را از دست ندهيد.]]>
</TEXT>
</DOC>
<DOC>
<DOCID>HAM2-841011-020</DOCID>
<DOCNO>HAM2-841011-020</DOCNO>
<ORIGINALFILE>/1384/841011/irshahr/_safarsh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[حيات وحش ايران
غاز پيشاني سفيد كوچك]]>
</TITLE>
<TEXT>
<IMAGE>/1384/841011/irshahr/008079.jpg</IMAGE>
<![CDATA[
گونه: anser erythropus
جنس:anser
زيرخانواده:غازها geese
خانواده: anatidae
راسته: anser forms
رده: aves
غاز پيشاني سفيد كوچك همان طور كه از نامش پيداست، از غاز پيشاني سفيد كوچك تر و سفيدي پيشاني آن بيشتر است به طوري كه تا قسمتي از تارك سر را در برمي گيرد. در هنگام دوربين كشي و مشاهده اين پرنده براي صحت در تشخيص بهتراست از تلسكوپ هاي قوي استفاده كنيد، دقت كنيد كه در غاز پيشاني سفيد كوچك منقار بسيار كوتاه تر و خطوط نامنظم زير شكم آن از غاز پيشاني سفيد كمتر است. بارزترين وجه تمايز اين دو گونه، وجود حلقه چشمي زرد متورم در غاز پيشاني سفيد كوچك است؛ در حال پرواز نيز سريع تر بال مي زند. نر و ماده آنها هم شكل بوده و در طول تابستان پرريزي دارند. قبل از تو لك رفتن(پرريزي)در اواسط خرداد ماه جوجه آوري در غازهاي پيشاني سفيد كوچك آغاز مي شود، گرچه اين گونه نيز در ايران جوجه آوري نمي كند. تعداد 4 تا 5 تخم بر آشيانه اي كه در كنار آب بندها و درياچه ها از علوفه ساخته است، مي گذارد و بعد از حدود يك ماه جوجه ها از تخم بيرون آمده و به دنبال مادر راه مي افتند و بعد از گذشت 5 هفته مي توانند پرواز كنند. در زمستان دسته هاي پراكنده اي از غاز پيشاني سفيد به تالاب هاي آذربايجان، خليج گرگان، ميانكاله، درياچه پريشان و شادگان و دامگاه فريدونكنار مهاجرت مي كنند كه متاسفانه به دليل شكارهاي غيرمجاز و نابودي بخشي از زيستگاه هاي زمستان گذراني آن در ايران و ساير كشورها، به شدت جمعيت آن كاهش يافته است.]]>
</TEXT>
</DOC>
<DOC>
<DOCID>HAM2-841011-021</DOCID>
<DOCNO>HAM2-841011-021</DOCNO>
<ORIGINALFILE>/1384/841011/irshahr/_safarsh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[پسوند
165 ميليارد براي محيط زيست]]>
</TITLE>
<TEXT>
<![CDATA[165 ميليارد تومان براي تامين مخارج يك سال حفظ محيط زيست يك كشور رقم خيلي بدي نيست كه از اين رقم قرار است 150 ميليارد تومان آن براي تملك صرف شود كه البته اين ميزان نسبت به سال گذشته كه 50 ميلياردتومان بوده 155 درصد رشد داشته است. 15 ميليارد باقي هم براي بخش جاري در نظر گرفته شده است. البته تمام اين عددها و رقم ها تنها بودجه پيشنهادي به سازمان مديريت و برنامه ريزي است؛ يعني هنوز فعلا خبري از پول نيست مگر اينكه به طور تمام و كمال با بودجه درخواستي سازمان حفاظت محيط زيست موافقت شود.]]>
</TEXT>
</DOC>
<DOC>
<DOCID>HAM2-841011-022</DOCID>
<DOCNO>HAM2-841011-022</DOCNO>
<ORIGINALFILE>/1384/841011/irshahr/_safarsh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[آشوراده، قرباني گردشگري]]>
</TITLE>
<TEXT>
<![CDATA[فرشته آذرنويد- اكوتوريسم يكي از شاخه هاي توريسم است، اما استفاده از شيوه هاي غيرعلمي براي جذب گردشگر در اين حوزه مي تواند تهديد جدي براي اكوسيستم همان منطقه باشد، در درازمدت اصولا آن منطقه را دستخوش تغييرات كرده يا حتي منابع طبيعي و زندگي موجودات آن را نابود كند.
آنچه مي خوانيد گزارشي است كوتاه درباره جزيره آشوراده و خطراتي كه سازمان گردشگري با برنامه هاي خود براي آن ايجاد كرده است. اين گزارش را يكي از خوانندگان علاقه مند به طبيعت برايمان ارسال كرده است.
شبه جزيره ميانكاله در بخش جنوب شرقي درياي خزر و شمال شرق شهرستان بهشهر واقع شده است. مساحت آن 68 هزار و 800 هكتار و ارتفاع آن 20 متر پايين تر از سطح درياي آزاد است. اين زيستگاه مجموعه اي از شنزارهاي ساحلي، اراضي باتلاقي، آبگير، مناطق جنگلي با پوشش درختچه هاي گز، تپه هاي شني، جنگل انارستان، بوته هاي تمشك و سازيل است.
كل منطقه با وسعت 97 هزار و200 هكتار در سال 1348 به عنوان منطقه حفاظت شده تحت مديريت سازمان حفاظت محيط زيست در آمد. در سال 1353 به دليل دارا بودن ويژگي هايي چون جذب گونه هاي نادر و در معرض خطر انقراض پرندگان آبزي مهاجر، ارزش هاي آبزي پروري به خصوص در جهت تكثير طبيعي و زاد و ولد ماهي كپور و كلمه، همچنين جاذبه هاي طبيعي خاص به پناهگاه حيات وحش ارتقا يافت. شبه جزيره ميانكاله، خليج گرگان و
آب بندان لپوزاغمرز در همين سال به عنوان تالاب هاي بين المللي كنوانسيون رامسر با وسعت يكصد هزار هكتار به ثبت رسيدند. پناهگاه حيات وحش ميانكاله با وسعت 68 هزار و 800 هكتار در سال 1355 از سوي يونسكو اعتبارنامه شبكه ذخيره گاه هاي زيست كره جهان را دريافت كرد. اين تالاب همچنين به عنوان منطقه اي مهم براي پرندگان توسط سازمان بين المللي حيات پرندگان شناسايي شده است. در اين منطقه 126 گونه پرنده آبزي گزارش شده كه 40 گونه از نظر بين المللي داراي اهميت بوده و از كانون هاي زادآوري اگرت، حواصيل، پرستو و گلاريول در فصل تابستان حمايت مي كند. علاوه بر پرندگان مي توان به پستاندارني از قبيل شغال، گراز، گربه جنگلي و فوك درياي خزر اشاره كرد.
اما جزيره آشوراده كه در منتهي اليه شرق شبه جزيره ميانكاله و در شمال شرقي خليج گرگان واقع شده، بخشي از پناهگاه حيات وحش ميانكاله با همان اختصاصات منحصر به فرد است كه پس از كشمكش هاي فراوان و تصميمات اخير دولت، به سازمان مناطق گردشگري واگذار شد. ماجرا به اين ترتيب بود كه بنياد علوي(وابسته به بنياد مستضعفان و جانبازان)در سال 1382 مدعي مالكيت يكهزار و 960 هكتار از اراضي شبه جزيره ميانكاله و جزيره آشوراده شد. در آذر ماه سال 1383 نيز به رغم حاكميت سازمان حفاظت محيط زيست بر مناطق حفاظت شده، بنياد علوي 380 هكتار از اراضي جزيره آشوراده را با قيمت 19 ميليون تومان!(در واقع با ارزش هر متر مربع 5 تومان يا 50 ريال)به سازمان مناطق گردشگري واگذار كرد. اين در حالي است كه بر طبق اصل 45 قانون اساسي تالاب، جنگل، مرتع و... در زمره انفال است. همچنين در ماده 31 قانون حفاظت و بهره برداري از جنگل ها و مراتع(مصوب 14/3/1354)و همچنين ماده 16 قانون حفاظت و بهسازي محيط زيست(مصوب 28/3/1353)مالكيت تمامي املاك متعلق به دولت در محدوده مناطق حفاظت شده و تالاب ها در اختيار سازمان حفاظت محيط زيست قرار دارد و اين سازمان حتي حق واگذاري آنها را ندارد. حال چگونه اين اراضي توسط بنياد علوي به سازمان مناطق گردشگري واگذار شده، معلوم نيست.
اطلاعات ارائه شده در سايت سازمان مناطق گردشگري حاكي از آن است كه اين سازمان به دنبال ايجاد سه شبكه دهكده جهانگردي با محورهاي كوير، زاگرس و البرز است. بنابراين با توجه به تعريف مشخصي كه سازمان مذكور از دهكده و شبكه دهكده جهانگردي ارائه مي دهد، تخريب محيط زيست تنها به محدوده جزيره آشوراده ختم نمي شود. علاوه بر اين، در سايتي كه توسط سازمان گردشگري راه اندازي شده است، 5 دهكده با عناوين ماهي، درنا، صدف، پروانه و حلزون براي طراحي، ساخت و اجرا در جزيره آشوراده در نظر گرفته شده و در هر كدام امكانات خاصي طراحي شده است. بديهي است آگاهي و تنوير افكارعمومي به منظور حفاظت از محيط زيست با آموزش مستقيم در طبيعت نتيجه بهتري خواهد داشت، اما اين امر منوط به رعايت استانداردهاي خاصي است كه منجر به دخالت كمتر در محيط زيست و استفاده از تكنولوژي هاي سازگار با طبيعت مي شود نه ايجاد هتل، رستوران، سايت هاي ورزشي و... آن هم در منطقه
حفاظت شده و به منظور رفاه حال طبيعت گردان. اگر همان طور كه در سايت سازمان مناطق گردشگري ذكر شده يكي از ارزش هاي برنامه هاي سازمان مذكور حفظ محيط زيست و توسعه پايدار باشد، مسئله فوق، اين امر را نقض مي كند هر چند در روند پروژه(بنا بر اظهارات مسئولان سازمان گردشگري)يك مشاور خارجي و معمار طبيعت گرا حضور داشته باشد. آماري كه سازمان مناطق گردشگري در خصوص تعداد بازديدكنندگان در محور البرز(جزيره آشوراده در اين محور
واقع شده است)پيش بيني مي كند، 20 ميليون نفر در سال و حتي بيشتر از دو محور ديگر است و با اين وضع تو خود حديث مفصل بخوان از اين مجمل!
اما مهمترين مسئله اي كه اين امر و كاهش مساحت پناهگاه حيات وحش ميانكاله در پي خواهد داشت، تقليل وتخريب زيستگاه است؛ يعني وقوع مهمترين عامل نابودي گونه ها در جهان. بنابراين به نظر مي رسد باز هم خود را حاكم بر طبيعت ديده ايم نه جزئي از آن.]]>
</TEXT>
</DOC>
<DOC>
<DOCID>HAM2-841011-023</DOCID>
<DOCNO>HAM2-841011-023</DOCNO>
<ORIGINALFILE>/1384/841011/irshahr/_safarsh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گردشگری</CAT>
<CAT xml:lang="en">Tourism</CAT>
<TITLE>
<![CDATA[با محيط بان
ماهيگيري با گاز]]>
</TITLE>
<TEXT>
<IMAGE>/1384/841011/irshahr/008070.jpg</IMAGE>
<![CDATA[
محيط بان آزاد رضايي‎/ كردستان- چند سال پيش محل خدمتم شهرستان سنندج بود. طبق معمول هميشه، يكي از روزهاي تعطيل بود و من به همراه سه نفر ديگر از محيط بانان براي گشت و كنترل به رودخانه گاورود از توابع سنندج رفتيم. حين گشت زني چند نفري را كنار رودخانه گاورود ديديم كه مشغول كباب كردن ماهي بودند و مقدار زيادي هم ماهي
صيد شده همراهشان داشتند.زماني كه به آنها رسيديم رنگ از رخسارشان پريد. از آنها درباره چند و چون و چگونگي به
دست آوردن ماهي ها سؤال كرديم. آنها عنوان كردند كه روز تعطيل است و ما براي تفريح به كنار رودخانه آمديم. همين طوركه در مسير رودخانه براي پيدا كردن جايي به منظور اطراق راه مي رفتيم، تعداد زيادي ماهي ديديم كه روي آب آمده بودند. ما همان محل را براي استراحت انتخاب كرديم.كوله ها را روي زمين گذاشتيم و همان طور كه نشسته بوديم، در هنگام ظهر، از آن ماهي ها تعدادي را براي ناهار كباب كرديم. آنها منكر به كار گرفتن هر گونه آلات و ادوات صيد اعم از تور، قلاب، موتور برق، مواد منفجره، سموم يا هر چيز ديگري شدند. با بازرسي از آنها هم چيزي پيدا نكرديم. بنابراين براي پيگيري بيشتر هيچ گونه مدركي نداشتيم و اين درحالي بود كه همچنان تعداد زيادي ماهي به طرز عجيبي روي آب نيمه جان و شناور بودند.
از دو نفر از همكارانم خواستم تا ماهي هاي نيمه جان سطح آب را جمع آوري كنند. من هم با يكي ديگر از همكاران به بررسي رودخانه پرداختيم تا شايد چيزي پيدا كنيم. از دوستانم هم خواستم تا ماهي ها را براي بررسي علت مرگ به اداره كل ببرند. برخلاف مسير جريان آب رودخانه در حركت بوديم. پس از طي مسيري حدود 150 متر، محل اصلي مرگ و مير ماهي ها را كشف كرديم.در بالا دست اين محل خبري از مرگ و مير نبود و ماهي ها شاداب و سرحال به اين طرف و آن طرف مي رفتند،اما بازهم هر چه جست وجو كرديم چيزي دستگيرمان نشد. بازهم با دقت و كنجكاوي بيشتر محل را وارسي كرديم. در نقطه اي به طور مداوم از ته آب حباب بالا مي آمد. همكارم اصرار داشت كه وقت مان را تلف نكنيم، چون اين مسئله كاملا عادي و ناشي از جريان آب رودخانه است، ولي من مشكوك بودم و چون با فن شنا آشنايي كامل داشتم به داخل رودخانه پريدم و زير آب رفتم. دقيقا در محل بالا آمدن حباب ها، كپسول گاز مايعي پيدا كردم و آن را بالا كشيدم. علت مرگ ماهيان مشخص شده بود؛ گاز مايع. همان ماهيگيراني كه در پايين رودخانه ديده بوديم اين كپسول را كار گذاشته بودند. به محل اطراق آنها بازگشتيم و كپسول را به آنها نشان داديم. آنها هم به جرمشان اعتراف كردند. موضوع براي پيگرد قانوني صورتجلسه شد و افراد متخلف به مراجع قانوني معرفي شدند.]]>
</TEXT>
</DOC>
<DOC>
<DOCID>HAM2-841011-024</DOCID>
<DOCNO>HAM2-841011-024</DOCNO>
<ORIGINALFILE>/1384/841011/irshahr/_tahransh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[جشن چهاردهم]]>
</TITLE>
<TEXT>
<IMAGE>/1384/841011/irshahr/008034.jpg</IMAGE>
<![CDATA[
 چهاردهمين جشن ماهانه كتاب با رونمايي كتاب روش تحقيق در ارتباطات ترجمه سيد كاووس سيد امامي توسط سازمان فرهنگي - هنري شهرداري تهران برگزار مي شود.
ساراي قشقايي- اين اولين بار نيست؛از يك سال و نيم قبل بود كه نويسندگان و فرهيختگان ما در دو حوزه ادبيات و علوم انساني معرفي شده و مورد تجليل و توجه قرار مي گيرند.
مراسم رونمايي برپا مي شود تا ورود يك كتاب از حوزه ادبيات يا علوم انساني به مجموعه توزيع كتاب جشن گرفته شود.
فريدالدين حداد عادل همان كه پدرش سكان رياست قوه مقننه را در دست دارد و خود در گوشه اي از عرصه ادبيات كشور پيش مي رود، دبير اين جشنواره است. او مي گويد: از وقتي اين جشن برپا مي شود عمده هدف ما شناسايي چهره هاي فعال و گمنامي بود كه دغدغه اصلي شان تصحيح، تاليف و ترجمه آثار گرانقدر حوزه هاي ادبيات و علوم انساني است.
هرماه در اين جشن، گروه تخصصي شوراي نشر سازمان فرهنگي – هنري، آثار حوزه ادبيات را مورد شناسايي قرار مي دهد و پيش از توزيع در بازار نشر، با هماهنگي ناشر اقدام به معرفي و رونمايي  آن مي كنند.
ظاهرا به كتاب برگزيده در هر جشن 14سكه بهار آزادي اهدا مي شود و بين 250تا 400 نسخه نيز از ناشر خريداري و به سازمان هاي زير نظر سازمان داده مي شود.
حدادعادل مي گويد: از ويژگي هاي يك اثر كه مي تواند برگزيده شود، ميزان كار عملي روي آن، مرجع بودن آن در هر حوزه كه به طبع رسيده و زيبايي و قابليت هاي چاپي آن مورد نظر كارشناسان قرار مي گيرد؛ حالا در هر زمينه اي كه باشد تاليف، ترجمه يا تصحيح.
سازمان فرهنگي - هنري شهرداري تهران هم اكنون در ميان شهروندان اقدام به فرهنگسازي در حوزه كتاب مي كند، اما با اين رويكرد دوساله توجه خود را معطوف به نخبگان كرده است.
البته اين قدم اول بود. از ماه ها قبل برنامه اي توسط سازمان در فرهنگسراها راه اندازي شد كه به موجب آن هر هفته يك كتاب و يك نويسنده توسط كارشناسان برجسته، مورد نقد و بررسي قرار مي گيرد.
براي انتخاب اين كتاب ها نيز يك هيات ثابت وجود دارد. در هر حوزه  يك سري از استادان دعوت مي شوند تا كتاب و نويسنده مورد نظر را ارزيابي و انتخاب كنند.
مكان برگزاري جشن ها معمولا به پيشنهاد نويسنده يا ناشر انتخاب مي شود. آنها قصد ندارند با تعيين يك مكان شخصي و دائمي هويت مكاني خاصي را براي جشن هاي رونمايي كتاب به دست آورند. آنها درصددند تا هر 15 روز يك بار اين جشن را برگزار كنند؛ يعني هر دو هفته يك بار. به اين ترتيب تعداد بيشتري از كتاب هاي برتر معرفي و وارد حوزه نشر خواهند شد.
حيف است اين اتفاق مبارك فقط در حوزه ادبيات علوم انساني بيفتد. اگرچه اين رويكرد در ادبيات متاسفانه معطوف به رمان و آثار ادبي كلاسيك نيست، اما براي قدم اول بسيار اميدوار كننده است. باتوجه به معذوراتي كه ناشر و نويسنده براي انتشار كتاب خود دارند، برگزاري چنين جشن هايي مي تواند ناشر را براي توسعه فرهنگ كتابخواني ياري دهد. به هر حال چه خوب است كه در كنار انواع و اقسام جشن هاي مذهبي، اجتماعي و ملي، جشن هاي فرهنگي مثل جشن كتاب كودكان، جشن كتاب رمان و جشن كتاب هاي تخصصي و هر عنوان ديگري در دستور كار متصديان فرهنگي كشور قرار گيرد.]]>
</TEXT>
</DOC>
<DOC>
<DOCID>HAM2-841011-025</DOCID>
<DOCNO>HAM2-841011-025</DOCNO>
<ORIGINALFILE>/1384/841011/irshahr/_tahransh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[از صبح تا شب
حميدرضا پورنصيري]]>
</TITLE>
<TEXT>
<![CDATA[فكر مي كنم بد نباشد هرازچندگاهي هم برنامه هاي راديو را معرفي كنم، چون بعضي وقت ها واقعا برنامه هاي به دردبخوري در اين رسانه پيدا مي شود كه حتي
تصور كردن آنها در تلويزيون هم احتياج به اعتماد به نفس زيادي دارد. آن برنامه روايت شب را كه خاطرتان هست؟ هماني كه هر شب ساعت 10 از شبكه فرهنگ پخش مي شود و هر هفته يك كتاب را براي بازخواني انتخاب مي كند. اين هفته در اين برنامه، كتاب عروسي زين نوشته طيب صالح- نويسنده سوداني- خوانده مي شود كه اگر ديشب آن را از دست داده باشيد، مي توانيد امشب قسمت دوم آن را گوش كنيد. داستان عروسي زين در دهكده اي در سودان اتفاق مي افتد و درباره  عروسي كردن شخصيتي است كه به ظاهر عقب افتاده است اما در واقع او شخصيتي پيچيده با ابعاد معنوي دارد. شبكه سراسري هم براي برنامه قصه شب، نمايشنامه خان ننه نوشته بهرام صادقي مزيدي را درنظر گرفته كه ميكائيل شهرستاني آن را كارگرداني كرده است. قسمت دوم اين نمايش را هم مي توانيد امشب در ساعت 22 از اين شبكه گوش كنيد. شبكه جوان هم در حوالي ساعت 13 هر روز برنامه اي دارد با عنوان
نمايش جوان كه برنامه امروزش اختصاص دارد به نمايشي با عنوان سوء ظن به كارگرداني ژاله علو. درضمن، روز سه شنبه هم از همين برنامه مي توانيد نمايش از يادرفته را گوش كنيد كه باز هم كارگرداني اش برعهده ژاله علو است. اما اگر از راديو دوباره به دنياي تلويزيون برگرديم، مي توانيد امروز را با ديدن تكرار و خدا عشق را آفريد و نقش بر آب آغاز كنيد تا نوبت به برنامه هاي شبانه برسد. در ميان برنامه هاي شبانه هم مظنونين ارزش ديدن دارد كه ساعت 19 از شبكه تهران پخش مي شود و ماموران مخفي پليس كه شبكه يك در ساعت 22:10 آن را پخش مي كند. اما در كنار اينها دو گزينه سينمايي ديگر هم داريد؛ يكي برنامه سينما ماورا است كه فيلم حلقه را در ساعت 20:40 از شبكه 4 پخش مي كند. ديگري هم برنامه تازه متولد شده سينما پنج است كه گويا اين هفته قرار است فيلم سينمايي عمليات نووا را پخش كند. فيلم، محصول سال 1998 آلمان است و آكيم برون هاك آن را كارگرداني كرده. علاوه بر حال و هواي اكشن و پر زد و خوردش كه تم اصلي 90 درصد از توليدات آلماني هاست، گويا حال و هوايي مناسب سال نو مسيحي هم دارد. اين فيلم در ساعت 21 از شبكه تهران به نمايش درمي آيد. درضمن اگر هم از طرفداران برنامه هاي هنري هستيد احتمالا در حوالي ساعت 19:15 مي توانيد مجله هنري نگارستان را از شبكه 4 تماشا كنيد كه از عنوانش مشخص است چه قالبي دارد و مناسب حال چه كساني ا ست. درضمن براي اينكه خانم هاي خانه دار و طرفداران سريال هاي ايراني هم خيلي نااميد نشوند مي توانند ساعت 21:30 به تماشاي قسمت ديگري از مجموعه پيله هاي پرواز بنشينند. راستي توجه كرده ايد كه تمام بار جذابيت اين سريال افتاده است به دوش ترانه تيتراژ انتهايي آن؟]]>
</TEXT>
</DOC>
<DOC>
<DOCID>HAM2-841011-026</DOCID>
<DOCNO>HAM2-841011-026</DOCNO>
<ORIGINALFILE>/1384/841011/irshahr/_tahransh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[از مدينه تا غدير خم
دكتر عدنان درخشان]]>
</TITLE>
<TEXT>
<![CDATA[18روز تا عيدغدير
پنج شنبه 30 ذي القعده سال 10هجري قمري، 12اسفند سال 10هجري شمسي، 28فوريه سال 632 ميلادي
امروز، آخرين روز از ماه ذي القعده است و كاروان حج درطي مسير از مدينه النبي تا مكه، به محلي به نام ابواء مي رسد. اين ديار براي پيامبر خدا(ص)خاطرات تلخي را به ياد مي آورد. حدود 57سال پيش – آنگاه كه فرزند يتيم عبدالله(ع)همراه با مادر جوان خويش آمنه(ع)، از زيارت قبر پدر در يثرب باز مي گشتند- در همين محل بود كه ديدگان مقدس او در رحلت مادر گرانقدرش اشكبار شد و در موقعيتي كه تنها شش بهار از عمر سرور پيامبران الهي سپري شده بود، با غم فراق مادر همنشين شد.
اين همه بار غم بسيار تلخ مي نمود، اما محمد امين خدا را هميشه با خود داشت و لطف بي پايان خداوندي همراه او بود.
... حال پس از سال ها، آن كودك يتيم، رسالت 23ساله خود را به پايان مي رسانيد. او به فرمان معبود بي همتا رهسپار مكه شده بود تا آخرين برگ هاي رسالت خويش را نيز برخواند؛ رسالتي كه جز او كسي را توان تحمل و انجام آن نبود.
آيا در نبود اين يگانه پيشوا- كه براي مسلمانان، پدري مهربان است- خداوند امت رسول آخرالزمان را بي سرپرست رها خواهد كرد و آنان را بسان يتيماني بي پناه، در وادي حيرت، بي راهبر خواهد گذارد؟! هرگز!
انا و علي ابوا هذه الامه(1)
من و علي، دو پدر اين امت ايم
آري، در نبود پيامبر بزرگ(ص)امير اهل ايمان(ع)پدرانه قافله اسلام را هدايت مي كند و آن را به سر منزل رستگاري مي رساند. اگر خداوند مهربان پيامبرش را به بهشت رضوان باز مي خواند، به لطف و رحمت خويش براي زمينيان عترت او علي، فاطمه، حسن، حسين... و مهدي(ع)را باقي خواهد گذاشت و اينك كشتي نجات و صراط مستقيم خداوندي، ولي زمان و امام عصر، حجه بن العسكري عجل الله تعالي فرجه الشريف است؛ او پدر مهربان شيعيان و هدايت گر امت هاست كه:
السلام علي مهدي الامم(2)
سلام بر مهدي امت ها
1 - بحار الانوار‎/ ج16‎/ ص 95 و ج23/ص259
2 - مفاتيح الجنان/ص529:زيارت امام زمان(عج)]]>
</TEXT>
</DOC>
<DOC>
<DOCID>HAM2-841011-027</DOCID>
<DOCNO>HAM2-841011-027</DOCNO>
<ORIGINALFILE>/1384/841011/irshahr/_tahransh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[مائده هاي زميني
كيك يزدي]]>
</TITLE>
<TEXT>
<![CDATA[اگر عادت به صرف عصرانه با كيك و چايي داريد بهتر است كيك را در منزل خودتان تهيه كنيد.
سوده فهيم- كيك يزدي يكي از شيريني هاي خوشمزه، پركالري و آسان پز است كه طبخ آن در منزل بسيار خوشمزه تر از قنادي است.
براي تهيه اين شيريني، داشتن قالب هاي گود و كاغذ شيريني لازم است. دماي مناسب فر هم در درست از آب درآمدن آن بسيار مهم است.
موادلازم براي تهيه اين كيك عبارت است از: 225 گرم آرد سفيد(دوپيمانه)200گرم شكر(يك پيمانه)، 150گرم روغن(يك پيمانه سرخالي)، 4عدد تخم مرغ، يك قاشق چايخوري جوش شيرين، يك قاشق مرباخوري بكينگ پودر، يك دوم قاشق چايخوري وانيل و يك پيمانه سرخالي شير يا ماست.
تهيه اين شيريني چندان دشوار نيست؛ ابتدا تخم مرغ و شكر را مخلوط كرده وخوب هم مي زنيم. بعد ظرف تخم مرغ و شكر را در ظرف با آب داغي قرارداده و باز به هم مي زنيم تا شكر ذوب شود. وقتي مايع گرم و شل شد ظرف را از آب خارج كرده و بازهم آن را خوب هم مي زنيم تا مايع سرد شود. مي توانيم به مرور آرد را در مايع ريخته و مخلوط كنيم تا تمام آرد در مخلوط ريخته شود.
جوش شيرين و بكينگ پودر و وانيل را در شير يا ماست حل مي كنيم و آن را داخل مايه آرد و تخم مرغ و شكر مي ريزيم.
در آخر كار، كره را كمي مي زنيم تا نرم و لطيف شود و روي اجاق مي گذاريم تا ذوب شود. سپس آن را به مايه اضافه مي كنيم. مايه كيك را در قالب هاي كوچكي كه قبلا چرب كرده ايم ريخته و آنها را در داخل سيني فر مي چينيم.
فر را با حرارت 350درجه به مدت 45دقيقه قرار مي دهيم. كيك ها بايد پف كرده و طلايي شوند و بعد از سرد شدن از قالب ها خارج كنيم. مي توانيد قالب هاي كوچك كاغذي را كه در شيريني فروشي استفاده مي شود را ابتدا در داخل قالب قرار دهيد.]]>
</TEXT>
</DOC>
<DOC>
<DOCID>HAM2-841011-028</DOCID>
<DOCNO>HAM2-841011-028</DOCNO>
<ORIGINALFILE>/1384/841011/irshahr/_tahransh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[آب و هوا
همان روزهاي آفتابي]]>
</TITLE>
<TEXT>
<IMAGE>/1384/841011/irshahr/008052.jpg</IMAGE>
<![CDATA[
خبر خاصي برايتان نداريم. روزها همچنان آفتابي است و قرار نيست فعلا چندان سرد شود.
سميه هاشمي - شرايط جوي فعلا كمي پايدار است. برخلاف روزهاي برفي آمريكا و اروپا، ايران همچنان با آفتاب دست و پنجه نرم مي كند؛ مواظب آلودگي هوا باشيد.
درست است كه يكي دو روزي آسمان آبي مي شد ولي اوضاع دوباره مثل گذشته شده است.]]>
</TEXT>
</DOC>
<DOC>
<DOCID>HAM2-841011-029</DOCID>
<DOCNO>HAM2-841011-029</DOCNO>
<ORIGINALFILE>/1384/841011/irshahr/_tahransh.htm</ORIGINALFILE>
<ISSUE>يكشنبه 11 دي 1384 - - 3889</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[امروز
نقاشي]]>
</TITLE>
<TEXT>
<![CDATA[كلاس هاي آموزشي ابزارشناسي رنگ و روغن و آكرليك كه فرهنگسراي نياوران با همكاري
ونيزو و نيوتن گذاشته از اين فرصتي طلايي محسوب مي شود؛ اين كلاس ها را از دست ندهيد. آدرس: تهران، انتهاي خيابان پاسداران، مقابل پارك نياوران، فرهنگسراي نياوران]]>
</TEXT>
</DOC>
<DOC>
<DOCID>HAM2-841011-030</DOCID>
<DOCNO>HAM2-841011-030</DOCNO>
<ORIGINALFILE>/1384/841011/news/_akhar.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[آثار نويسنده پرمخاطب در كتابفروشي ها نيست]]>
</TITLE>
<TEXT>
<![CDATA[گروه ادب و هنر- مرتضي نصيري: بازار كتاب فروشان راسته انقلاب در هفته گذشته، عمدتا از اقبال مخاطبان به آثار مصطفي مستور حكايت مي كند. به گفته اغلب كتابفروشان، آثار اين نويسنده خوزستاني طي هفته گذشته مخاطبان زيادي داشته است، به طوري كه سه كتاب «من داناي كل هستم»، «عشق روي پياده رو» و «روي ماه خداوند را ببوس» در مجموع 39 نسخه فروش داشته و به گفته مدير فروش كتابفروشي «خوارزمي»: افراد زيادي براي خريدن كتاب «استخوان هاي خوك و دستهاي جذامي» به ما مراجعه مي كنند، ولي ما نداريم كه به آنها بدهيم.
شهرام حسين زاده مدير فروش كتابفروشي «نگاه» مجموعه داستان «عشق روي پياده رو»(مصطفي مستور، نشر رسش، 11 نسخه)، رمان «آداب بي قراري»(يعقوب يادعلي/نيلوفر/10 نسخه)و «گزينه اشعار طنزآميز عمران صلاحي»(عمران صلاحي/ مرواريد)را سه كتاب پرفروش خود عنوان مي كند.
مدير كتابفروشي «خجسته» معتقد است: كتاب  هاي «خيانت به سوسياليسم/ پس پرده فروپاشي اتحاد شوروي»(روجر كي ران- توماس كني/ محمدعلي عمويي/ نشر اشاره/ 15 نسخه)، «ارنست همينگوي/ بهترين داستان هاي كوتاه»(احمد گلشيري/ نگاه/11 نسخه)و «نوشتن با دوربين/ رودررو با ابراهيم گلستان»(پرويز جاهد/ نشر اختران/ 9 نسخه)بيش از ديگر كتاب ها فروش داشته است.
عباس محمودي مدير كتابفروشي «نيل» در اين باره مي گويد: از رمان «خواستگاري يا ازدواج»(م.مودب پور)17 نسخه فروخته  ام. مجموعه داستان «عاشقيت در پاورقي»(مهسا محب علي/ نشر چشمه)13 نسخه فروش داشته است. «حسن فتحي» در اين باره مي گويد: تنها كتاب پرفروش ادبي ما «حافظ ناشنيده  پند/ برگي چند از خاطرات محمد گلندام»(ايرج پزشك زاد/ نشر قطره)است كه توانسته ا م 11 نسخه از آن را بفروشم. فتحي مدير كتابفروشي «پيشگام» است.
علي اصغر شاطرين از كتابفروشي «بيدگل» پرفروش ترين كتاب ادبي خود را «تاريخ ادبيات جهان»(شش جلد/ انتشارات كلبه)مي داند كه توانسته شش دوره از آن را كه هر يك 60 هزار تومان قيمت دارد، بفروشد. شاطريان از دو كتاب «اسطوره عصيان/ چگوارا سخن مي گويد»(جوزف هنسن/ اسدالله امرايي/ 20 نسخه)و «عاشقيت در پاورقي»(مهسا محب علي/ نشر چشمه/12 نسخه)هم به عنوان پرفروش نام مي برد. مدير انتشارات «خوارزمي» در اين باره مي گويد: «اگر شبي از شب هاي زمستان مسافري»(ايتالو كالوينو/ ليلي گلستان/ نشر آگاه/15 نسخه)، «آداب بي قراري»(يعقوب يادعلي/ نيلوفر/12 نسخه)پرفروشترين هاي هفته گذشته بوده است.
«علي بيك» مدير كتابفروشي «مرواريد»، معتقد است: «ماهي ها در شب مي خوابند»(سودابه اشرفي/مرواريد/ 20 نسخه)، و «روي ماه خداوند را ببوس»(مصطفي مستور/مركز/15 نسخه)سه كتاب پرفروش اين كتابفروشي است.]]>
</TEXT>
</DOC>
<DOC>
<DOCID>HAM2-841011-031</DOCID>
<DOCNO>HAM2-841011-031</DOCNO>
<ORIGINALFILE>/1384/841011/news/_akhar.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[15 نمايش بر صحنه تالارهاي نمايشي تهران]]>
</TITLE>
<TEXT>
<IMAGE>/1384/841011/news/011745.jpg</IMAGE>
<![CDATA[
گروه ادب و هنر: 15 نمايش از امروز در تالارهاي مختلف نمايشي تهران به اجرا درمي آيد، كه از آن ميان 8 نمايش در مجموعه تئاتر شهر و 7 نمايش ديگر در تالارهاي سنگلج، مولوي و خانه نمايش بر صحنه خواهد بود.
تئاتر شهر با 8 نمايش در هفته گذشته 6 هزار تماشاگر را به سالن هاي مختلف كشاند.
در تالار اصلي نمايش يك زن يك مرد به كارگرداني آزيتا حاجيان طي 15 اجرا، 4 هزار و 632 تماشاگر را به اين تالار آورد.
در تالار چهارسو نمايش تهران زير بال فرشتگان پس از هشت اجرا 376 تماشاگر داشت و نمايش دن كاميلو به كارگرداني كوروش نريماني پس از شش اجرا 308 تماشاگر را به اين تالاركشاند.
در تالار سايه نيز دو نمايش روي صحنه رفته است؛ نمايش كابوس خيابان هفدهم 207 تماشاگر در طول شش اجرا به تماشاي اين نمايش نشستند و 225 تماشاگر نيز طي پنج اجرا براي تماشاي نمايش خرده جنايتهاي زن و شوهري  به اين تالار آمدند.
بردارشدن حسين بن منصور حلاج به كارگرداني سياوش تهمورث به همراه نمايش بازگشت به خان نخست به كارگرداني محمد رضايي راد در تالار قشقايي روي صحنه رفته است.
اين گزارش حاكي است نمايش روياي يك عكس به كارگرداني مسعود رايگان در تالار كوچك مجموعه تئاتر شهر روي صحنه رفته است، كه با دو اجرا 75 تماشاگر را به اين سالن آورد.
حكايت ناتمام آن زن خوشبخت به كارگرداني فرهاد شريفي در تالار نو اجرا مي شود كه در طول 14 اجرا 402 تماشاگر داشت؛ آنچه مي شنوي ساز كج كوك است به كارگرداني روزبه حسيني در كارگاه نمايش پس از دو اجرا 34 تماشاگر داشت.
از امروز نيز 7 نمايش در تالارهاي سنگلج، نو، خانه نمايش و مولوي روي صحنه مي رود.
در تالار سنگلج نمايش مسافر كوچولو و مار پلاستيكي به كارگرداني محمود فرهنگ به اجرا در مي آيد.
در تالار نو نمايش آرزوي مترسك در خانه نمايش اداره تئاتر نمايش خشم شديد فيليپ هوتس نوشته ماكس فريش و در تالار مولوي سه نمايش در دو سالن كوچك و اصلي روي صحنه خواهند رفت.
در تالار اصلي دو نمايش ارباب پاكروان و نوكرش ماهك و نمايش بيداري در نورنبرگ، در سالن كوچك نمايش روز از نو روزي از نو به اجرا در خواهند آمد.]]>
</TEXT>
</DOC>
<DOC>
<DOCID>HAM2-841011-032</DOCID>
<DOCNO>HAM2-841011-032</DOCNO>
<ORIGINALFILE>/1384/841011/news/_akhar.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بهارستان
نماز]]>
</TITLE>
<TEXT>
<![CDATA[سئوال كرد كه از نماز نزديكتر به حق راهي هست؟ فرمود: هم نماز. اما نماز اين صورت تنها نيست، اين قالب نماز است، زيرا كه اين نماز را اولي است و آخري است، و هر چيز را كه اولي و آخري باشد آن قالب باشد، زيرا تكبير اول نماز است و سلام آخر نماز است.
فيه مافيه _ جلال الدين رومي]]>
</TEXT>
</DOC>
<DOC>
<DOCID>HAM2-841011-033</DOCID>
<DOCNO>HAM2-841011-033</DOCNO>
<ORIGINALFILE>/1384/841011/news/_akhar.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كوتاه از هفت هنر]]>
</TITLE>
<TEXT>
<![CDATA[* نشست نقد و بررسي فيلم يك بوس كوچولو ساخته بهمن فرمان آرا با حضور عوامل فيلم، 14 دي ماه در فرهنگسراي نياوران برگزار مي شود.
* هيات انتخاب نخستين جشنواره  هنرهاي سنتي جوانان، از ميان يك هزار اثر رسيده، حدود 800 اثر را به عنوان آثار برگزيده معرفي كرد.
نمايشگاه آثار برگزيده از 19 دي تا 18 بهمن در موسسه فرهنگي هنري صبا برگزار مي شود.
*فيلم سينمايي تصادف ساخته پل هوگاس از 10 تا 14 دي در خانه فيلم ايران حوزه هنري به نمايش درمي آيد.
* نمايش روياي يك عكس نوشته و كار مسعود رايگان از چهارم دي در تالار كودك تئاتر شهر به روي صحنه مي رود.
بازيگران نمايش رويا تيموريان، فرهاد شريفي، داريوش فائزي، حسين كشفي و مسعود رايگان هستند.
* خليل عمراني(شاعر)با انتقاد از كنگره شعر دفاع مقدس، اين گونه مراسم را درمان دردهاي شعر دفاع مقدس ندانست.
به گفته عمراني، شعر و دفاع مقدس دو مقوله از جنس عشق و ارادت و دردمندي هستند؛ مگر مي توان به اميد سكه و جايزه، شعر خلق شود.
* حميد حسام معاون ادبيات و انتشارات بنياد حفظ آثار و نشر ارزشهاي دفاع مقدس، گفت: نامگذاري خياباني در كرمانشاه به نام قيصر امين پور بنا به خواسته وي(امين  پور)از دستور كار كنگره ششم شعر دفاع مقدس كنار رفت.
* محمدعلي بهمني بعد از سه دهه، دو مجموعه شعر «روزهاي بچگي» و «آب+نان» را در قالب منظومه هايي براي نوجوانان سروده كه براي انتشار آماده است.]]>
</TEXT>
</DOC>
<DOC>
<DOCID>HAM2-841011-034</DOCID>
<DOCNO>HAM2-841011-034</DOCNO>
<ORIGINALFILE>/1384/841011/news/_akhar.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برنامه سينماهاي تهران]]>
</TITLE>
<TEXT>
<![CDATA[* هشت پا(عليرضا داودنژاد): آفريقا، جي، فلسطين، آستارا، تهران، ايران، آسيا، فرهنگ، شقايق، اروپا، كارون، شيرين، پايتخت، ميلاد، شهر تماشا.
* پيشنهاد 50 ميليوني(مهدي صباغ زاده): بهمن، استقلال، حافظ، دهكده المپيك، فلسطين، شهر تماشا، شيدا، فردوسي، سروش، شهر قشنگ.
* يه بوس كوچولو(بهمن فرمان آرا): عصر جديد، فرهنگ، صحرا، مركزي، ايران، گلريز، سپيده، جي، بلوار پيروزي.
* مكس(سامان مقدم): قدس، ايران، جوان، جمهوري، تهران، شاهد، گلريز، ملت، عصر جديد، بهمن،  قيام، كانون، ماندانا.
* حكم(مسعود كيميايي): سعدي، فلسطين، سپيده، رودكي، ناهيد، مركزي، پيام انقلاب، پارس، جي و موزه سينما.
* آكواريوم(ايرج قادري): پيوند، المپيا، مركزي
* فستيوال فيلم هاي ايراني: سارا، آرش، سحر
* زن زيادي(تهمينه ميلاني): آسمان آبي]]>
</TEXT>
</DOC>
<DOC>
<DOCID>HAM2-841011-035</DOCID>
<DOCNO>HAM2-841011-035</DOCNO>
<ORIGINALFILE>/1384/841011/news/_akhar.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برگي از تاريخ]]>
</TITLE>
<TEXT>
<![CDATA[اشغال ايران
پس از شروع جنگ جهاني اول، دولت ايران براي بر كنار ماندن از آسيب هاي جنگ، اعلام بي طرفي كرد، اما اين اقدام ايران از طرف متخاصمين رعايت نگرديد و هر كدام به نحوي به خاك ايران يورش آوردند. سپاه عثماني با كمك كُردها شروع به تجاوز به خاك ايران نمود و شهرهاي بي دفاع تبريز و اروميه را به تصرف خود درآورده، به سمت شمال كشور پيشروي كرد. پس از تجاوز عثماني، دولت روسيه نيز قواي خود را وارد ايران نمود و بر سر تصرف آذربايجان، جنگ شديدي بين نيروهاي روسيه و عثماني در گرفت. در اين نبرد سهمگين، عده زيادي از مردم آذربايجان مقتول و مجروح شده، اموال آنان به غارت رفت و سرانجام قواي روس بر سپاه عثماني پيروز گشت. در نهايت عثماني ها عقب نشيني كردند و روس ها منطقه آذربايجان را به تصرف در آوردند. در اين حال، با ورود انگليسي ها به خاك ايران، خاك اين مرزوبوم عملاً به يكي از جنبه هاي جنگ جهاني تبديل شد كه حاصلي جز قحطي و قتل و غارت مردم ايران در پي نداشت.
درگذشت پروفسور فلاطوري
پروفسور عبدالجواد فلاطوري در سال 1304ش در اصفهان ديده به جهان گشود و تحصيلات ابتدايي و متوسطه را در اين شهر به پايان رسانيد. وي سپس براي تحصيل علوم ديني، راهي حوزه علميه مشهد شد و از محضر ميرزا هاشم قزويني و ميرزا محمدتقي اديب نيشابوري و... بهره برد. عبدالجواد فلاطوري پس از آن به تهران آمد و به ادامه تحصيل علوم ديني نزد استادان نام آوري همچون: علامه محمدتقي آملي، ميرزا مهدي آشتياني، محمدعلي شاه آبادي و سيداحمد خوانساري پرداخت. دكتر فلاطوري در همان زمان در رشته فلسفه اسلامي از دانشگاه فارغ التحصيل شد و از آيت الله شيخ محمدرضا كلباسي به اخذ اجازه اجتهاد نائل آمد. وي در سال 1333 براي آگاهي از علوم انساني و فلسفه غرب عازم آلمان گرديد و در رشته فلسفه و دين شناسي تطبيقي و روانشناسي تحصيل نمود. ايشان در سال 1341 موفق به اخذ درجه دكتري در فلسفه شد و در دانشگاه كلن آلمان تدريس در كرسي هاي فلسفه تطبيقي، حقوق، تاريخ ايران، اسلام معاصر، كلام و علوم اسلامي را بر عهده گرفت و دمي از تدريس، تحقيق و تأليف باز نايستاد.
وي در طول بيش از چهل سال اقامت در آلمان، مقالات متعدد در نشريات معتبر آلماني در جهت دفاع از اسلام نگاشت. استاد فلاطوري براي ايجاد مباحثه، هم فكري و همكاري بين پيروان اديان مختلف تلاش مي كرد. از جمله آثار وي ترجمه تاريخ ايران در قرون نخستين اسلامي، تأليف اخلاق عملي كانت و دگرگوني بنيادي فلسفه يوناني در اثر طرز انديشه اسلامي مي باشد. دكتر فلاطوري سرانجام در 11 دي 1375 ش بر اثر سكته قلبي در 71 سالگي درگذشت و به سراي باقي شتافت.]]>
</TEXT>
</DOC>
<DOC>
<DOCID>HAM2-841011-036</DOCID>
<DOCNO>HAM2-841011-036</DOCNO>
<ORIGINALFILE>/1384/841011/news/_akhar.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[استعفا در وزارت ارشاد]]>
</TITLE>
<TEXT>
<![CDATA[گروه ادب و هنر:دكتر محمدرضا وصفي مدير كل دفتر مجامع و فعاليت هاي فرهنگي وزارت فرهنگ و ارشاد اسلامي استعفا داد.وصفي كه پيش از اين از وي به عنوان گزينه اي براي تصدي گري پست معاونت فرهنگي وزارت فرهنگ و ارشاد اسلامي نام برده مي شد، به علت بروز برخي اختلافات با محمدعلي شعاعي معاون فرهنگي وزارت ارشاد از سمت خود استعفا داده است.
بنا به گفته يك منبع آگاه، استعفاي مدير كل دفتر مجامع و فعاليت هاي فرهنگي وزارت ارشاد هم اكنون در دست بررسي است تا با توجه به شرايط آتي درباره آن تصميم گرفته شود.
اين منبع آگاه دليل تأخير در پذيرش يا رد اين استعفا را برگزاري سومين دوره جايزه  ادبي «پروين» عنوان مي كند.
جايزه ادبي «پروين» كه همه ساله در سالروز تولد پروين اعتصامي بر پا مي شد، در سال جاري به علت به وجود آمدن برخي مشكلات مالي به بهمن ماه موكول شد.
از اين جايزه كه دكتر وصفي آن را برپا كرده است، به عنوان يكي از گزينه هاي پيش روي وزير ارشاد براي برپايي جايزه سال ادبيات وزارت فرهنگ و ارشاد اسلامي ياد مي شود، تا در قالب اين جايزه مراسم اهداي جايزه به بهترين هاي ادبيات كشور انجام شود.
مرحوم منوچهر آتشي يكي از داوران سومين دوره جايزه ادبي «پروين» بود.]]>
</TEXT>
</DOC>
<DOC>
<DOCID>HAM2-841011-037</DOCID>
<DOCNO>HAM2-841011-037</DOCNO>
<ORIGINALFILE>/1384/841011/news/_akhar.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اصل مطلب
در صله رحم و ميثاق با خويشاوندان گويد]]>
</TITLE>
<TEXT>
<![CDATA[ابوالفضل زرويي نصرآباد
وقت تقسيم كار، جان پدر
فك و فاميل را ز ياد نَبَر
آن گروهي كه بيخ ريش تواَند
فك و فاميل و قوم و خويش تواَند
بعد قرني، پلو به ديس شده
بين ما يك نفر «رئيس» شده
اين جماعت كه فاقد سمتند
همه چشم انتظار مرحمتند
بين ما، كج خيال و ناتو نيست
يك نفر، زير كار درَ رو نيست
همگي عاشقان خدمت و پُست
همگي مرد كار و كاردرست
جز به منظور ياري و خدمت
نكند هيچ يك قبول سمت
چه شباهت ميان اين همه خويش
با به جا ماندگان دوره پيش؟
مانده از آن كه بوده است مدير
عده اي قالتاق گردنه گير
عده اي نابكار دزد و دَله
همه دنبال كسب پول و پَله
هيچ يك معتقد به كيش تو نيست
يك نفر مثل قوم و خويش تو نيست
عرصه را خوب پاكسازي كن
بنشين بعد «خاله بازي» كن!]]>
</TEXT>
</DOC>
<DOC>
<DOCID>HAM2-841011-038</DOCID>
<DOCNO>HAM2-841011-038</DOCNO>
<ORIGINALFILE>/1384/841011/news/_akhar.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ستون آخر]]>
</TITLE>
<TEXT>
<![CDATA[سردبير
* شهادت امام نهم را به همه شما تسليت مي گويم و آرزو مي كنم خداوند به حق آن بزرگوار همه شما و عزيزانتان را از عنايت و لطف خاص خود بهره مند سازد.
* سال جديد ميلادي از امروز آغاز مي شود. اميدوارم اين سال براي همه مردم جهان مخصوصا هموطنان مسيحي ما سال بركت و عافيت و رحمت باشد.
* از يك طرف براي اين ستون كلي حرف دارم. از طرف ديگر آرام آرام راهنمايي ها و محبت هاي شما به دستم مي رسد ولي متاسفانه جا نداريم. ضمن تشكر خاص از آقايان اشجع(اصفهان)سهندي و دكتر جاور(تهران)مجبورم حرفها را بگذارم براي فردا.
* فردا يك صفحه گزيده كاريكاتورهاي خارجي ويژه سال نو را خواهيم داشت.
شايد اين بهانه اي باشد تا صفحه گالري را به صورت منظم ادامه بدهيم و همه هنرمندان در رشته هاي عكاسي، خوشنويسي، گرافيك، نقاشي و... را به مهماني اين صفحه دعوت كنيم.
* امروز هم به همراه روزنامه شماره جديد «همشهري ماه» تقديمتان شده است.
هم فرم و قالب كار و هم محتوا و ادبيات آن تغييراتي دارد كه ملاحظه مي كنيد.
از شماره هاي بعد نيز اين تغييرات بيشتر محسوس خواهد شد.
* پريروز كه از اضافه شدن صفحات و حذف بعضي ضمائم صحبت كردم يادم رفت بگويم كه ضمائم محلي و محله اي همچنان با روزنامه به صورت رايگان عرضه مي شوند.
ضمائم محله اي يعني نشريات همشهري محله كه در بيست و دو منطقه شهرداري به صورت جداگانه منتشر مي شود و ضمائم محلي هم نشرياتي هستند كه اميدواريم در آينده به محضر خوانندگان غيرتهراني همشهري تقديم كنيم.
* بحث توزيع كشوري همشهري به نتيجه رسيده و در هفته  هاي آينده آرام آرام همشهري در شهرهاي مختلف كشور توزيع گسترده خواهد داشت.
* فعلاً با اجازه]]>
</TEXT>
</DOC>
<DOC>
<DOCID>HAM2-841011-039</DOCID>
<DOCNO>HAM2-841011-039</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[معرفي بزرگترين مجموعه هاي سهامداري در ايران]]>
</TITLE>
<TEXT>
<IMAGE>/1384/841011/news/011715.jpg</IMAGE>
<![CDATA[
گروه بورس- سروش خسروي: شركت سرمايه گذاري توسعه صنعتي ايران براي هفتمين سال پياپي جايگاه خود را به عنوان بزرگترين شركت بورس از نظر تعداد سهامداران حفظ كرد.
به گزارش همشهري،  آخرين آمار موجود در ابتداي زمستان 84 حاكي است: از بين 430 شركت پذيرفته شده در تالارهاي مبادلات بورس، تعداد سهامداران 62 شركت از مرز 10 هزار نفر فراتر رفته است.
در اين بين تعداد سهامداران 22 شركت بورس بيش از 50 هزار نفر تخمين زده مي شود و 10 شركت براي نخستين بار افزون بر 60 هزار سهامدار را به خود جلب كرده اند.
در اين بين سرمايه گذاري توسعه صنعتي ايران چون 7 سال گذشته با 256 هزار سهامدار كماكان عنوان بزرگترين شركت را به لحاظ تعداد سهامداران به خود اختصاص داده است، سرمايه گذاري توسعه صنعتي در اوايل دهه 80 تحت فشارهاي بسيار سهامداران خرد قرار داشت اما با سرمايه گذاري و حمايت به موقع سازمان گسترش تركيب سهامداران خرد آن حفظ شد تا اين مجموعه به عنوان نمونه اي از جلب و تجميع سرمايه هاي خرد در بازار سرمايه باقي بماند. پس از سرمايه گذاري توسعه صنعتي، شركت ايران خودرو با 183 هزار سهامدار كوچك دومين شركت بورس از نظر تعداد سهامداران است. ايران خودرو و در كنار آن سهام خودروسازان بورس همواره با تقاضاي خريد بالايي در بازار سهام روبه رو بوده اند. ايران خودرو بزرگترين مجموعه صنعتي ايران به لحاظ تعداد سهامداران خرد است. پس از ايران خودرو، توسعه معادن روي ايران با 136 هزار سهامدار رتبه سوم بورس را از اين لحاظ به خود اختصاص داده، توسعه معادن روي در عين حال بزرگترين مجموعه سهامداري در حوزه معادن است.
]]>
<IMAGE>/1384/841011/news/011796.jpg</IMAGE>
<![CDATA[
سرمايه گذاري صنعت نفت آخرين شركت بورس است كه تعداد سهامدارانش از مرز يكصد هزار نفر فراتر مي رود. در حال حاضر 105 هزار نفر برگه هاي سهام سرمايه گذاري صنعت نفت را در اختيار دارند.
اين شركت چهارمين شركت بزرگ بورس از نظر تعداد سهامداران به شمار مي آيد. در پي سرمايه گذاري صنعت نفت با فاصله اي نزديك سه شركت توسعه آذربايجان، توسعه صنايع بهشهر و بانك پارسيان قرار دارند. تعداد سهامداران اين شركتها بين 82 تا 83 هزار نفر برآورد مي شود. در اين بين بانك پارسيان با 82 هزار سهامدار كوچك، بزرگترين بانك ايران به حساب مي آيد.
از سوي ديگر آمار موجود نشان مي دهد ركود دو ساله بازار سهام سيمان افت تعداد سهامداران سيمان فارس و خوزستان و سيمان تهران را به دنبال نداشته است. اين دو شركت به ترتيب 76 هزار نفر و 60 هزار نفر سهامدار كوچك دارند.
در اين ميان تعداد سهامداران سرمايه گذاري نيرو هم معادل 71 هزار نفر است.]]>
</TEXT>
</DOC>
<DOC>
<DOCID>HAM2-841011-040</DOCID>
<DOCNO>HAM2-841011-040</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[پايين بودن قيمتها نشان دهنده ركود بورس نيست]]>
</TITLE>
<TEXT>
<![CDATA[گروه بورس: وزير امور اقتصادي و دارايي گفت: همان گونه كه در ساير بازارها نيز مشاهده مي شود ممكن است خريدار و فروشنده با هم تفاهم كنند و در يك قيمت پايين معامله صورت پذيرد، اما اين به معناي فعال نبودن بازار نيست.
داود دانش جعفري در گفت وگو با خبرگزاري هاي فارس و ايلنا در خصوص افت مجدد شاخصهاي بورس اظهار داشت: تصوري كه در مورد بورس وجود دارد بايد اصلاح شود، معني يك بورس خوب اين نيست كه قيمت سهام داراي نوسان نباشد. بلكه يك بازار خوب، بازاري است كه امكان نقد شوندگي را بتواند فراهم كند، يعني هر كس خواست سهامش را بفروشد و هر كس خواست سهامش را بخرد و انجام اين معامله به راحتي امكان پذير باشد.
وزير اقتصاد خاطر نشان كرد: معاملات سهام در حال حاضر به راحتي انجام مي شود، در بازار سرمايه هيچ گونه صفي براي فروش نداريم و اين خود نكته مثبتي است. حتي روز چهارشنبه كه شاخص مثبت نبود حدود 20 ميليارد تومان در بورس معامله انجام شد كه نشان دهنده فعال بودن بورس است. وي تأكيد كرد: علامتهايي كه اكنون اقتصاد مي دهد اين است كه از افزايش قيمتها جلوگيري كند، مجلس در حال اتخاذ تدابيري است كه نرخ سود بانكي كاهش پيدا كند و طبيعتاً آينده نگريها ممكن است سبب شود عده اي قيمتهاي سهام را كاهش دهند. اما اين به معناي ركود بورس نيست در واقع معامله صورت مي گيرد و طرفين راضي هستند.
وزير اقتصاد درباره حجم سرمايه گذاريهاي خارجي در سال جاري نيز گفت: طي 8 ماه گذشته بيش از 2 ميليارد دلار تقاضا براي سرمايه گذاري خارجي داشتيم كه شايد حدود 500 ميليون دلار آن به نتيجه رسيده و اين سرمايه وارد كشور شده است.]]>
</TEXT>
</DOC>
<DOC>
<DOCID>HAM2-841011-041</DOCID>
<DOCNO>HAM2-841011-041</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اعلام موافقت وزارت بازرگاني با عرضه سيمان در بورس فلزات]]>
</TITLE>
<TEXT>
<![CDATA[مهر: رئيس سازمان حمايت با آزاد سازي قيمت سيمان موافقت كرد.
جواد اكبريان گفت: در شرايط كنوني صنعت سيمان، علاوه بر اينكه كارخانه توليد كننده سود نمي برد، براي مصرف كننده نيز مشكلاتي وجود دارد. با آزادسازي قيمت سيمان، قيمت آن منطقي خواهد شد و در چنين سيستمي منافع حاصل از آن نصيب توليدكنندگان نيز مي شود.معاون وزير بازرگاني با اشاره به افزايش توليد سيمان در سالهاي آينده تصريح كرد: بهترين راه براي شفاف سازي قيمت سيمان، عرضه آن از طريق بورس فلزات است به اين ترتيب دولت قادر به انجام سريع كارهاي محاسباتي ازجمله يارانه وارداتي و محاسبه مابه التفاوت خواهد شد.]]>
</TEXT>
</DOC>
<DOC>
<DOCID>HAM2-841011-042</DOCID>
<DOCNO>HAM2-841011-042</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تأثير پيش فروش سيم كارت بر شاخص هاي بورس]]>
</TITLE>
<TEXT>
<![CDATA[مهر: پيش فروش سيم كارت، نقدينگي موجود در بازار سرمايه را جمع آوري مي كند و البته به نوسانات نزولي شاخص هاي بورس دامن مي زند.
مرتضي عزيزي مديرعامل سرمايه گذاري توسعه ملي در عين حال انتشار اوراق مشاركت را در بورس كم تأثيردانست و گفت: انتشار اوراق مشاركت با نرخ سود
5/15 درصد خيلي مورد استقبال قرار نگرفت و باعث نشد حجم نقدينگي مورد انتظار در بازار كم شود.
وي در ادامه سياستهاي دولت براي كاهش نرخ سود بانكي و كاهش نرخ اوراق مشاركت را مثبت ارزيابي كرد و گفت: سياستهايي كه دولت در پيش گرفته موجب خواهد شد هزينه توليد شركتها كاهش قابل ملاحظه اي پيدا كند و همين امر موجب رقابت پذيري شركتها مي شود.عزيزي به كم تجربگي و انفعالي عمل كردن سهامداران عمده اشاره كرد و گفت: كم تجربگي سهامداران عمده به نوسانات شاخصها در بورس دامن مي زند.]]>
</TEXT>
</DOC>
<DOC>
<DOCID>HAM2-841011-043</DOCID>
<DOCNO>HAM2-841011-043</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[صعود شاخص ها در آغاز هفته]]>
</TITLE>
<TEXT>
<IMAGE>/1384/841011/news/011709.jpg</IMAGE>
<![CDATA[
گروه بورس: در پي اعلام مواضع رسمي ايران در برابر پيشنهاد جديد روسيه شاخص هاي بورس اوراق بهادار تهران روز شنبه صعودي شدند.
به گزارش همشهري، ديروز شاخص اصلي بورس تهران تحت تأثير اين عامل مثبت چهار واحد افزايش يافت.
همچنين در اين روز معاملات كالسيمين، توسعه معادن روي، تايدواتر و رايان سايپا تأثير مثبتي در رشد 4 واحدي شاخص كل قيمت سهام داشت.در پايان معاملات ديروز شاخص ياد شده به رقم 10 هزار و 259 واحد افزايش يافت.
بر اساس اين گزارش شاخص عملكرد تالار اصلي روز گذشته دو دهم واحد كاهش يافت و شاخص عملكرد تالار فرعي با 21 واحد افزايش به 10 هزار و 449 واحد رسيد.
شاخص صنعت نيز در اين روز 3 واحد افزايش يافت و به 7 هزار و 957 واحد نزديك شد. اين شاخص عملكرد شركت هاي صنعتي حاضر در بورس را نشان مي دهد. بنابر اين گزارش عملكرد خوب شركت هاي سرمايه گذاري ديروز موجب شد شاخص مالي 13 واحد افزايش يافته، به رقم 25 هزار و 152 واحد برسد. در جريان معاملات اين روز شاخص سهام كاني هاي فلزي 3 واحد، شاخص سهام فلزات اساسي 31 واحد و شاخص گروه وسايل نقليه 7 واحد رشد كرد اما شاخص گروه نفت و سوخت هسته اي 50 واحد ديگر افت كرد.]]>
</TEXT>
</DOC>
<DOC>
<DOCID>HAM2-841011-044</DOCID>
<DOCNO>HAM2-841011-044</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[رشد 74 درصدي در بورس فلزات]]>
</TITLE>
<TEXT>
<IMAGE>/1384/841011/news/011712.jpg</IMAGE>
<![CDATA[
گروه بورس: هفته گذشته 90 هزار تن انواع فولاد، مس، روي و كنسانتره موليبدن به ارزش 445 ميليارد ريال در بورس فلزات تهران دادوستد شد.
به گزارش اطلاع رساني بورس فلزات آمار كل معاملات بورس در هفته مورد بررسي نسبت به هفته قبل ازآن، از لحاظ حجم 74 درصد و از نظر ارزش 43 درصد افزايش را نشان مي  دهد.
اين گزارش حاكي است؛ در هفته مورد بررسي 87 هزار و 680 تن انواع محصولات فولادي به ارزش 338 ميليارد و 290 ميليون و 580 هزار ريال معامله شد كه به لحاظ وزن و ارزش به ترتيب 57/97 و 04/76 درصد از كل بازار را به خود اختصاص داده است.
بر اساس اين گزارش، از كل معاملات صورت گرفته در بورس فلزات طي هفته گذشته 56 هزار و 600 تن به ارزش 256 ميليارد ريال به صورت سلف و 24 هزار و 260 تن به ارزش 188 ميليارد ريال به صورت نقدي داد وستد شد.
تالار بورس فلزات در هفته گذشته، شاهد جمعاً 104 هزار و 280 تن عرضه و در مقابل 227 هزار و 160 تن تقاضا بود.]]>
</TEXT>
</DOC>
<DOC>
<DOCID>HAM2-841011-045</DOCID>
<DOCNO>HAM2-841011-045</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سخنگوي بورس شرايط جديد بازار سهام را تحليل مي كند
ويترين چند محصولي براي بورس]]>
</TITLE>
<TEXT>
<![CDATA[ايسنا: در جمع بندي  نهايي كه در وزارت امور اقتصادي و دارايي داشتيم به اين نكته رسيديم كه سيمان بايد از سبد حمايتي خارج و سپس وارد بورس فلزات شود.
حيدر مستخدمين حسيني، معاون پارلماني وزير امور اقتصادي و دارايي و رييس هيات مديره بورس اوراق بهادار درباره خروج سيمان از سبد حمايتي و ورود آن به بورس فلزات توضيح داد: اميدواريم كه عدالت پيروز شود. ساعت ها در اين زمينه نشست هايي برگزار شده و در جمع بندي  نهايي كه در وزارت امور اقتصادي و دارايي داشتيم به اين نكته رسيديم كه سيمان بايد از سبد حمايتي خارج و سپس وارد بورس فلزات شود.
او خاطرنشان كرد:ما علاقمند بوديم اين كار در اول دي ماه صورت گيرد به همين دليل گزارش هايي قبل از اول دي ماه ارايه شد اما به هر حال دولت دستور جلسات خاصي دارد كه بايد به آنها بپردازد. البته اين به آن معنا نيست كه دولت به اين موضوع توجه نداشته است اما به اين دليل كه بحث در مورد بودجه مطرح شده مقداري اين قضيه به تعويق افتاده است.
رييس هيات مديره بورس اوراق بهادار در پاسخ به اين پرسش كه بالاخره چه كسي برنده مي شود گفت: صلاح را دولت مي بيند و تشخيص با دولت است. ما آنچه را كه لازم بوده به گونه جامعي ديده ايم.وضعيت صادرات، واردات، توليد، پروژه هايي كه در حال حاضر نيمه كاره است و چگونگي رسيدگي و عملياتي كردن آنها تمام اين موارد ديده شده است.»
وي با ذكر اين مطلب كه يك عده از سودجويان كه منافعشان را در خطر مي بينند از ورود محصولات به بورس فلزات نگرانند، تاكيد كرد: «ما ساز و كار را تهيه كرده ايم. چارچوب خوبي است از زماني كه فولاد وارد بورس شده.در طي دو سال بايد نگاه كرد كه چه مبالغ هنگفتي در جيب بسياري از افراد مي رفته حذف شده است، اما در حال حاضر تنها مصرف كنند گان و توليدكنندگان هستند كه نفع مي برند. اگر به شاخص ها توجه كنيم در طي دو سال با وجود اين كه هر سال ما 15 درصد تورم داشتيم قيمت محصولات فولادي كاهش يافته است بنابراين يك عده اي كه ورود اين محصول به بورس به ضررشان بوده اعتراض مي كنند.»
حسيني به بررسي مكانيزم هاي خاص و همچنين فعاليت هايي كه از سوي كارگروه ها صورت گرفته اشاره كرد و افزود: «در حال حاضر شيوه هاي اجرايي آن آماده شده و به محض اين كه دولت ابلاغ كند بورس فلزات بلافاصله آمادگي ورود سيمان را خواهد داشت.»
معاون وزير امور اقتصادي ودارايي با بيان اينكه در دنيا چند سالي است كه تصميم و اراده آنها بر اين بوده كه چند قانون بورس را تبديل به يك قانون كنند تصريح كرد: «اتحاديه بورس هاي جهاني هم اين را سرمشق برنامه خود قرار داده و به جايي اينكه چند قانون داشته باشند يك قانون تحت عنوان بازار بورس دارند، ما در كشورمان كه موقعيت اين چنيني فراهم شد، كارهاي پژوهشي و تحقيقي بسياري در دانشگاه ها صورت گرفت و همه به اين مقوله رسيدند كه با اين قانون نمي توان بازار سرمايه را توسعه داد. تمامي كشورهاي توسعه يافته بدون استثناء زماني توسعه يافته شدند كه بازار سرمايه آنها رونق پيدا كرد.
وي همچنين تاكيد كرد:آنچه كه نياز ما در بورس فلزات و كشاورزي است اين است كه اساسنامه اي تنظيم كنند كه آنچه را باعث پيشبرد امورشان مي شود ارائه دهند، چرا مي خواهيم كار را سخت كنيم تا در قانون زماني كه گيري كرديم بگوييم قانون دستمان را بسته است.
او گفت: كجاي دنيا در حوزه قانونگذاري همه موارد آن را در قانون مي آورند به همين خاطر است كه نكات كلان آن را در قانون مي آورند و نكات اجرايي تر آن را در آيين نامه مي آورند. به نوبه خود از مجلس و شوراي نگهبان ممنون هستم كه انصافا به اين دليل كه دريافت كردند كه نقش بازار سرمايه در توسعه اقتصادي چيست و همراهي لازم را به عمل آوردند.
وي در ادامه پرسيد كساني كه ادعا مي كنند كه نقايصي در قانون بازار سرمايه وجود دارد چند سال در بورس كار كردند و چه حوزه عملكردي در بورس دارند؟ وي گفت:نقيصه به اين صورت برطرف نمي شود. ما در حال حاضر يك ماه كامل براي نوشتن اساسنامه روزي دو ساعت جلسه داريم. فقط بابت اين كه سازماني كه بايد تشكيل شود اركان آن چه كساني باشند. ما مي خواهيم سازمان مقتدري به وجود آوريم.
حسيني با اشاره به اينكه اگر وزير امور اقتصادي و دارايي موافقت كنند از سمت معاونت پارلماني كنار مي روم و به بورس كمك كنم زيرا به لحاظ ملي نياز است وارد اين حوزه شويم، گفت: شرايط انتقال را بايد بتوانيم پشت سر بگذاريم و مديريت خاصي را مي طلبد وقت هم بسيار كم است به دليل علاقه اي كه به اين حوزه دارم علاقمند هستم كه به اين بخش كمك كنم.
وي در پاسخ به اين پرسش كه چرا براي بورس سخنگو تعيين شده است؟ گفت: در جلسه هيات مديره بورس، 9 نفر نامه اي نوشتند كه با توجه به شرايط بازار و وضعيت بورس خوب است كه مواضع بورس توسط يك نفر اعلام شود و همه در بورس صحبت نكنند و از من خواسته شد كه اين موضوع مورد بررسي قرار گيرد. همه از اين موضوع استقبال كردند تا اينكه قرعه به نام من افتاد. اما به لحاظ بحث هاي كارشناسي كسي صحبتي ندارد و همه مي توانند در اين زمينه بحث كنند.
او در پاسخ به اين پرسش كه چرا دبيركل بورس اوراق بهادار مصاحبه اي انجام نمي دهند؟ گفت:اين روال خوبي است. قاعده در اين حوزه به اين شكل است. مگر مسوولان بورس هاي دنيا چقدرحرف مي زنند، خيلي كم صحبت مي كنند در ادبيات نوشتاري مسئولان بانك مركزي و بورس ها دنيا گزينه اي كه در نظر مي گيرند اين است كه كم صحبت كنند. ما اصلا بحث سخنگو نداريم بلكه تنها نقطه نظرات رسمي سازمان از طريق يك نفر مطرح شود.
حسيني در پاسخ به اين پرسش كه قانون جديد چقدر مي تواند جلوي رشد حبابي را بگيرد؟ تاكيد كرد:بحث حباب در اين حوزه قابل تامل است، خيلي ها اعتقاد دارند كه اين حباب نيست. گفته مي شود در سال 82 با يكسان سازي نرخ ارز و اصلاحات اقتصادي يك جهش اقتصادي فراهم شد اين جهش اثرش را در بورس گذاشت. اين يك نگاهي است كه وجود دارد اما اگر منظور اين باشد كه سازمان و نهادي بر روي شاخص ها دست ببرد، نه قانون با آن برخورد  كند. شاخص عاملي نيست كه ما بتوانيم آن را بالا يا پايين بياوريم دست كسي نيست.
او افزود:اگر اتفاق خاصي پيش بيايد و شرايط ويژه اي در كشور حاكم شود پس اندازهاي جزء مردم و پس انداز شركت ها كه بايد سرمايه گذاري شود به بورس هجوم مي آورد در آنجا هم شركت هايي كه پذيرش شدند كم باشند عرضه و تقاضا تعادلش به هم مي ريزد و اثر خود را بر روي شاخص ها مي گذارد.
به گفته وي در حال حاضر ما در ويترين بورسمان يك نوع محصول بيشتر نداريم اما در قانون جديد محصولات متنوع در اين ويترين قرار مي گيرند كه مردم براساس سليقه ها از اين محصولات استفاده مي كنند.]]>
</TEXT>
</DOC>
<DOC>
<DOCID>HAM2-841011-046</DOCID>
<DOCNO>HAM2-841011-046</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهامداران ايران خودرو فروشنده شدند]]>
</TITLE>
<TEXT>
<![CDATA[گروه بورس: سهامداران ايران خودرو و بانك اقتصاد نوين طي معاملات ديروز براي فروش سهام اين دو شركت  به كارگزاري ها مراجعه كردند.
به گزارش «همشهري» 79 سهامدار ايران خودرو روز گذشته براي فروش 743 هزار و 640 سهم اين شركت به ارزش 3/2 ميليارد ريال دستور فروش صادر كردند.
در اين روز 71 نفر نيز براي فروش 459 هزار و 704 سهم اقتصاد نوين به ارزش 3/1 ميليارد ريال برگه دستور فروش پر كردند.
سرمايه گذاري غدير، كاشي اصفهان، لاستيك دنا، سرمايه گذاري ملي، سيمان اردبيل و مس شهيدباهنر هم از جمله شركت هايي بودند كه روز گذشته بيشترين دستور فروش، براي فروش سهامشان صادر شد.
براساس اين گزارش پارس قوطي تنها شركتي بود كه ديروز فعالان بازار براي خريد سهام آن صف كشيدند، 42 نفر در اين روز براي خريد 268 هزار و 761 سهم اين شركت به ارزش 6/1 ميليارد ريال به كارگزاري ها مراجعه كردند.
طي معاملات اين روز كارگزاران بازارگردان سهام 7 شركت از جمله سرمايه گذاري غدير، سايپا، سرمايه گذاري مسكن، سرمايه گذاري بانك ملي، ايران خودرو و سنگ آهن گل گهر را بازارگرداني كردند.]]>
</TEXT>
</DOC>
<DOC>
<DOCID>HAM2-841011-047</DOCID>
<DOCNO>HAM2-841011-047</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[5 شركت رشد
5 درصدي را تجربه كردند]]>
</TITLE>
<TEXT>
<![CDATA[گروه بورس: 5 شركت روز گذشته توانستند سقف 5 درصدي رشد قيمت را پر كنند.
به گزارش همشهري، در اين روز قيمت هر سهم پارس قوطي، كمباين سازي ايران، جام دارو، تراكتورسازي ايران و كاغذسازي كاوه 5 درصد افزايش يافت. از سوي ديگر لنت ترمز ايران طي معاملات روز گذشته بورس اوراق بهادار تهران كاهش 5 درصدي قيمت را تجربه كرد.]]>
</TEXT>
</DOC>
<DOC>
<DOCID>HAM2-841011-048</DOCID>
<DOCNO>HAM2-841011-048</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[هيأت مديره بانك كارآفرين معرفي شد]]>
</TITLE>
<TEXT>
<![CDATA[گروه بورس: بانك كارآفرين طي اطلاعيه اي اعضاي جديد هيأت مديره خود را معرفي كرد.
به گزارش «همشهري» علي اشرف افخمي نماينده سرمايه گذاري ملت، محمد مهدي تابع قانون، امير دادخواه، سعيد هورآذر، محمود اميري، خسرو نايبي اهريخاني، سيدحسين سليمي و عطاءالله آيت اللهي اعضاي جديد هيأت مديره اين شركت هستند.
همچنين پرويز عقيلي كرماني به عنوان عضو هيأت مديره و مدير عامل شركت معرف شده است. محسن خليلي عراقي و بهاءالدين ادب هم به ترتيب به عنوان رئيس و نايب رئيس هيأت مديره بانك كارآفرين انتخاب شده اند.]]>
</TEXT>
</DOC>
<DOC>
<DOCID>HAM2-841011-049</DOCID>
<DOCNO>HAM2-841011-049</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[افزايش سرمايه دو شركت به ثبت رسيد]]>
</TITLE>
<TEXT>
<![CDATA[گروه بورس: دو شركت بورسي افزايش سرمايه خود را به ثبت رساندند.
به گزارش «همشهري» چادرملو افزايش سرمايه خود از 750 ميليارد ريال به هزار ميليارد ريال را به ثبت رساند. اين مبلغ از محل مطالبات حال شده تأمين مي شود.
ليزينگ ايران هم افزايش سرمايه خود را از 100 به 300 ميليارد ريال را ثبت كرد. مبلغ ياد شده از طريق نقدي و مطالبات حال شده تأمين مي شود.]]>
</TEXT>
</DOC>
<DOC>
<DOCID>HAM2-841011-050</DOCID>
<DOCNO>HAM2-841011-050</DOCNO>
<ORIGINALFILE>/1384/841011/news/_bourse.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[توضيح و پوزش]]>
</TITLE>
<TEXT>
<![CDATA[متأسفانه روز گذشته به دليل بروز به هم ريختگي و آشفتگي عجيب در بخش آمار سايت ايران بورس- پايگاه اطلاع رساني رسمي سازمان بورس اوراق بهادار- آمار معاملات هفتگي با يكسري اشتباه هاي آماري مواجه بود و به اين ترتيب در جدول داد و ستدهاي هفتگي بورس، قيمت سهام حدود 30 شركت بر اثر اشكال در منبع آمار به اشتباه اعلام شده بود، كه ضمن عرض پوزش، مسئولان سايت ايران بورس را به اصلاح آن توجه مي دهيم. آخرين قيمت سهام شركت ها را امروز در ستون آمار
داد و ستدها مي توانيد ببينيد.]]>
</TEXT>
</DOC>
<DOC>
<DOCID>HAM2-841011-051</DOCID>
<DOCNO>HAM2-841011-051</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مدير اجرايي سازمان نظام مهندسي كشور:
نيمي از تهران نياز به بازسازي دارد
بخش عمده مناطق شمالي تهران و شميرانات در شمار بافت هاي فرسوده و نيازمند نوسازي قرار دارد]]>
</TITLE>
<TEXT>
<IMAGE>/1384/841011/news/011697.jpg</IMAGE>
<![CDATA[
گروه شهري: نوسازي و احياي بافت هاي فرسوده تنها با عزم جدي و تفاهم قواي سه گانه به سرانجام مي رسد.
محسن بهرام غفاري _ مدير اجرايي سازمان نظام مهندسي كشور، در گفت وگو با همشهري با اشاره به اظهارنظرهاي مختلف درخصوص چگونگي احياي بافت هاي فرسوده گفت: اين اختلاف ديدگاه ها به دليل عظمت موضوع و ناشي از آن است كه ذهنيت جامع نگر و واحدي در اين زمينه وجود ندارد و هركس از زاويه اي خاص به آن مي نگرد، چراكه احياي بافت هاي فرسوده اي با اين وسعت در هيچ كجاي جهان تجربه نشده و نمونه مشابهي ندارد.
وي با اشاره به اين كه بافت هاي فرسوده تهران مختص مناطق جنوبي نيست بلكه بخش عمده اي از مناطق شمالي و شميرانات را نيز بافت هاي بسيار فرسوده نامناسب تشكيل مي دهد، افزود: نيمي از وسعت 800 كيلومتري پايتخت نياز به بازسازي و نوسازي دارد اين درحالي است كه جامعه مهندسي هيچ تمريني در اين زمينه ندارد و مشاوران ما هم فاقد تجربه لازم هستند و تجربه ما منوط به نوسازي ساختمان ها در مقياس تك بناست درحالي كه در بافت هاي فرسوده با وضعيتي مواجهيم كه در آن شهرونداني زندگي مي كنند كه با صدها رشته علاقه به اجزاي آن محله و منطقه وابسته اند و هزاران پيوند اجتماعي وجود دارد؛ پيوندهايي كه نمي توان به يك باره آنها را گسيخت. بر اين اساس، جنبه فني و مهندسي در بازسازي اين بافت ها در مرحله آخر قرار گرفته و بخش كوچكي از مسئله است و آنچه مهم است جنبه هاي اقتصادي و اجتماعي است، به همين دليل بازسازي اين بافت ها قبل از هرچيز نيازمند راه حل هاي جامعه شناسانه و اقتصادي است تا شيوه هاي فني و مهندسي.
به گفته اين كارشناس، براي بازسازي بافت هاي فرسوده ضروري است از يك سو، تفاهمي جدي ميان 3 قوه ايجاد شود و از سوي ديگر، مجلس مجموعه قوانيني محكم و جامع در اين زمينه وضع كند تا در صورتي كه مقرر شد بافتي نوسازي شود همه دستگاه هاي اجرايي و ساكنان منطقه مكلف به تبعيت از طرح مورد نظر باشند ضمن آن كه در كنار آن بايد راهكارهاي اقتصادي نيز پيش بيني شود.
غفاري گفت: به رغم آن كه 5 سال از ابلاغ مصوبه مقاوم سازي ساختمان هاي دولتي مي گذرد، هنوز دولت نتوانسته اين ساختمان ها را كه اغلب به صورت تك بناست مقاوم كند، پس چگونه مي توان انتظار داشت براي يك منطقه يا محله زنده، پرتكاپو و پرتلاش كه در آن 20 بلوك شهري در كنار هم قرار دارد اقدام عملي و اجرايي صورت بگيرد، مگر آن كه در سطح كلان راهكارهاي اجرايي آن تدوين و ابلاغ گردد.]]>
</TEXT>
</DOC>
<DOC>
<DOCID>HAM2-841011-052</DOCID>
<DOCNO>HAM2-841011-052</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نظام پزشكي اعلام كرد:
جراحي زيبايي و زنان بيشترين شكايت از پزشكان]]>
</TITLE>
<TEXT>
<IMAGE>/1384/841011/news/011781.jpg</IMAGE>
<![CDATA[
گروه اجتماعي: معاون انتظامي سازمان نظام پزشكي كشور با هشدار به مردم نسبت به سودجويي برخي افراد در استفاده از القاب تخصصي پزشكان گفت: برخي افراد سودجو با استفاده از شماره نظام پزشكي و نام آنان دست به اقدامات درماني مي زنند.
دكتر غلامحسين نيك نژاد به ايسنا گفت: سه رشته جراحي پلاستيك و زيبايي، ارتوپدي و رشته جراحي زنان و زايمان بيشترين شكايات را به خود اختصاص داده اند. وي با اشاره به قداست و اخلاق پزشكي گفت: 15 تا 20 درصد از شكايات مردمي از پزشكان از نحوه برخورد پزشك، پرستار و كادر پزشكي با بيمار است.
وي ادامه داد: بر اساس تبصره يك ماده 28 قانون جديد سازمان نظام پزشكي، تخلفات پزشكي به معناي عدم رعايت موازين شرعي و قانوني و مقررات صنفي و حرفه اي و سهل انگاري در انجام وظايف قانوني به وسيله شاغلان حرف پزشكي و وابسته به پزشكي است و متخلفان با توجه به شدت و ضعف عمل ارتكابي و تعداد و تكرار آن بر حسب مورد به مجازات هايي محكوم مي شوند.
وي با اشاره به اين كه عده اي از شاكيان صرفا به علت تحريك برخي از پزشكان همكار دست به شكايت مي زنند، افزود: به عنوان مثال فردي پس از مراجعه به پزشك به علت طولاني شدن طول مدت درمان و به تحريك پزشكي ديگر دست به شكايت مي زند حال آن كه بيمار با ادامه درمان بهبود مي يافت و پزشك معالج هيچ قصوري را مرتكب نشده است.
معاون انتظامي سازمان نظام پزشكي كشور با بيان اين كه بخشي از شكايات هم به تحريك وكلا صورت مي گيرد، تاكيد كرد: اغلب اين شكايات نسبي است و شامل حال همه افراد نمي شود.
دكتر نيك نژاد شروع رسيدگي به شكايات را از دادسرا دانست و افزود: دادستان دادسراي انتظامي فردي پزشك با 7 سال سابقه طبابت است كه به همراه عده اي داديار كه توسط شوراي عالي نظام پزشكي و بر اساس جمعيت شهر تعيين مي شود به قضاوت مي پردازند.
وي با اشاره به اين كه در انتخاب اعضاي دادسرا همواره سعي شده تا كليه تخصصها حضور داشته باشند، به خبرگزاري دانشجويان ايران گفت: در غياب دادستان،  داديار اول جانشين ايشان است و مي تواند كيفرخواست صادر كند لذا پس از طرح شكايت پرونده در دادسرا بررسي مي شود كه يا قرار منع تعقيب و يا كيفرخواست صادر مي شود.
معاون انتظامي سازمان نظام پزشكي كشور با اشاره به اخلاق پزشكي و اين كه بخشي از شكايات صرفا ناشي از نحوه برخورد پزشك با بيمار است، ادامه داد: ثابت كردن صحت اين موضوع با نظام پزشكي است و در دادسراي انتظامي مورد بررسي قرار مي گيرد.
وي در خصوص صدور قرار منع تعقيب قانوني و اعلام آن به طرفين اظهار كرد: در صورت وجود اعتراض نسبت به اين رأي در مهلت مقرر، در هيات بدوي انتظامي همان شهرستان بررسي مي شود كه به موجب آن يا نظر دادستان تاييد و يا با لغو منع تعقيب پرونده رسيدگي مي شود. اين در حاليست كه دادستان مي تواند از صدور قرار منع تعقيب خود دفاع كند.
دكتر نيك نژاد با اشاره به صدور كيفرخواست توسط دادستان به عنوان حالت ديگري از رسيدگي به پرونده خاطرنشان كرد: چنانچه بيمار به علت عدم پيگيري درمان توسط پزشك به عارضه اي دچار شود در صورت صدور كيفرخواست پرونده او براي بررسي و صدور رأي به هيات بدوي انتظامي ارسال خواهد شد.
ابلاغ آيين نامه مكمل هاي غذايي و رژيمي
قائم مقام معاونت غذا و داروي وزارت بهداشت اعلام كرد: آيين نامه ضوابط چگونگي توليد، واردات و عرضه مكمل هاي غذايي و رژيمي به همه شركتهاي توليدكننده، وارداتي و عرضه كننده اين محصولات ابلاغ شد.
وي ادامه داد: ضوابط توليد، واردات و عرضه مكمل هاي غذايي و رژيمي بر اساس نظرات كارشناسان و متخصصان اين فن تدوين شده و حتما از سوي شركتهاي وارداتي، توليدكننده و عرضه كننده اين محصولات با استقبال مواجه مي شود و با اجراي آن مشكل واردات قاچاق مكمل هاي غذايي و تقويتي و عرضه زيرزميني آنها در كشور حل مي شود.
وي گفت: بسياري از اين محصولات در فروشگاههايي غير از داروخانه ها هم عرضه مي شوند كه بر اساس ضوابط جديد كه به صورت مفصل و در يك مجموعه آيين نامه 13 صفحه اي تنظيم شده، اين محصولات بايد فقط در داروخانه ها عرضه شوند و عرضه آنها در جاهاي ديگر غير قانوني است و تخلف محسوب مي شود.
حاج آخوندي افزود: با توجه به اينكه قبلا هيچ ضابطه و مقررات مشخصي را در مورد مكمل هاي غذايي و تقويتي در كشور نداشتيم امكان برخورد با متخلفان نيز نبود و اكنون مي توان بر اساس ضوابط موجود با متخلفان برخورد كرد اما به نظرمي رسد ضوابط كارشناسي شده و آسان مكمل هاي غذايي با استقبال توليدكنندگان، واردكنندگان و عرضه كنندگان اين محصولات در كشور مواجه شود.]]>
</TEXT>
</DOC>
<DOC>
<DOCID>HAM2-841011-053</DOCID>
<DOCNO>HAM2-841011-053</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كاهش جرايم با اجراي طرح نگهبان محله]]>
</TITLE>
<TEXT>
<![CDATA[گروه اجتماعي: رئيس مركز انتظام گفت: اجراي طرح نگهبان محله كاهش وقوع برخي از جرايم به ويژه سرقت را به دنبال داشته كه با اجراي كامل اين طرح علاوه بر كاهش چشمگير برخي از جرايم، هزينه هاي جانبي بعد از وقوع جرم نيز كاهش مي يابد.
سرهنگ محمود تقي زاده در آستانه برپايي «دومين همايش علمي- تخصصي مشاركت مردمي و امنيت عمومي» كه بهمن ماه امسال در تهران برپا مي شود، سخن مي گفت، با اعلام اين مطلب افزود: وظيفه نگهبان محله، شناسايي مجرم و تحويل آن به پليس است.
وي تصريح كرد: تجهيزات نگهبانان محله با توجه به نيازمندي هاي هر محله تعيين مي شود و مردم مي توانند با مراجعه به كلانتري هاي محل كار يا زندگي خود از اين خدمات بهره مند شوند.
رئيس مركز انتظام اضافه كرد: نگهبان محله تحت آموزش اوليه دفاع شخصي، آمادگي جسماني، اصول نگهباني، گزارش نويسي و... قرار گرفته تا با توجه به نيازمندي هاي مردم در بخش هاي مختلف مسكوني، تجاري، صنعتي، آموزشي و... به كار گرفته شوند.
وي با بيان اين مطلب كه در حال حاضر 174 شركت در زمينه ارايه خدمات نگهبان محله در سراسر كشور فعال هستند، گفت: نيروي انساني اين شركت ها 13 هزار نفر هستند.
رئيس مركز انتظام اظهار داشت: نقش مردم در پيروزي انقلاب اسلامي و هشت سال دفاع مقدس و شركت پرشور در انتخابات مختلف نشان داده، طرح هايي كه با مشاركت مردم در كشور اجرا شده است، پايدارتر و ماندگارتر بوده و اجراي طرح نگهبان محله نيز با مشاركت مردم ضريب امنيت را در جامعه افزايش مي دهد.
وي يادآور شد: طرح شناسايي شبگردان و سرايداران توسط پليس نيز در حال انجام است و با نظارت مستمر پليس بر عملكرد اين افراد، مردم مي توانند، با اطمينان بيشتري از آنها در جهت حفاظت محل و زندگي خود استفاده كنند.
گفتني است، «دومين همايش علمي- تخصصي مشاركت مردمي و امنيت عمومي» با تاكيد بر رويكرد محله گرايي و نگهبان محله توسط نيروي انتظامي جمهوري اسلامي ايران و با همكاري معاونت فرهنگي، اجتماعي شهرداري تهران، دانشكده علوم اجتماعي دانشگاه تهران، مركز افكارسنجي دانشجويان ايران(ايسپا)و انجمن ايراني جرم شناسي، در نيمه نخست بهمن ماه در تهران برگزار مي شود.
همزمان با برپايي اين همايش، نمايشگاه تجهيزات جانبي مربوط به وسايل ايمني و امنيتي و دستاوردهاي نگهبان محله برپا مي شود. علاقه مندان به كسب اطلاعات بيشتر مي توانند، به پايگاه اينترنتي www.entezam.ir مراجعه كنند.]]>
</TEXT>
</DOC>
<DOC>
<DOCID>HAM2-841011-054</DOCID>
<DOCNO>HAM2-841011-054</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اعلام نتايج دوره فراگير مقطع كارشناسي پيام نور]]>
</TITLE>
<TEXT>
<![CDATA[ايسنا: معاون سنجش و دانشجويي دانشگاه پيام نور گفت: نتايج دوره فراگير مقطع كارشناسي دانشگاه امروز اعلام شد.
دكترابوالفضل فراهاني با اعلام اين مطلب گفت: با تغييرات صورت گرفته در آيين نامه دوره هاي فراگير و نحوه پذيرش دانشجو در اين دوره تعداد بسيار بالايي از متقاضيان قبول شدند كه مي توانند با مراجعه به سايت اينترنتي دانشگاه از وضعيت خود آگاه شوند.
به گفته وي هشت درصد داوطلبان در 23 رشته پذيرفته شدند.]]>
</TEXT>
</DOC>
<DOC>
<DOCID>HAM2-841011-055</DOCID>
<DOCNO>HAM2-841011-055</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دبيركل ستاد مبارزه با مواد مخدر اعلام كرد:
خشنودي ايران از ضربه افغانستان به لابراتوارهاي توليد هروئين]]>
</TITLE>
<TEXT>
<![CDATA[گروه اجتماعي: حبيب الله قادري وزير مبارزه با مواد مخدر افغانستان در رأس يك هيأت بلندپايه با دكتر مالكي جانشين رئيس و دبيركل ستاد مبارزه با مواد مخدر ديدار و گفت وگو كرد.
به گزارش روابط عمومي ستاد مبارزه با مواد مخدر دكتر مالكي در اين ديدار گفت: ايران از ضربه زدن دولت افغانستان به لابراتوارهاي توليد هروئين در افغانستان خشنود است.
مالكي افزود: همكاري ايران، افغانستان و پاكستان در مبارزه با بحران جهاني مواد مخدر حايز اهميت فراوان است و دولت هاي غربي هم بايد در اين مبارزه سهم بيشتري را به عهده گيرند.
دبيركل ستاد مبارزه با مواد مخدر ادامه داد: در ديدار با سفير انگلستان در تهران و نماينده آلمان در افغانستان به آنها گفتيم كه اراده دولت و ملت افغانستان در طول تاريخ اراده اي قوي بوده است و آنها مي توانند بر مشكل فعلي توليد مواد مخدر در افغانستان هم غلبه كنند.
مالكي گفت: دولت و ملت ايران هم مانند هميشه آماده كمك به ملت و دولت افغانستان است و ما آماده هرگونه همكاري براي مبارزه با مواد مخدر با كشور دوست و برادر افغانستان هستيم.
قادري وزير مبارزه با مواد مخدر افغانستان نيز در اين ديدار از كمك هاي دولت و ملت ايران تشكر و قدرداني كرد و گفت: مشكل توليد مواد مخدر به يك مشكل براي خود افغانستان تبديل شده است و اكنون حدود يك ميليون معتاد در افغانستان وجود دارد.
وي افزود: دولت افغانستان براي مقابله با توليد مواد مخدر و قاچاق آن جدي و مصمم است و قوانين جديد در افغانستان نيز عرصه را بر قاچاقچيان تنگ خواهد كرد.
وزير مبارزه با مواد مخدر افغانستان گفت: 94% مردم افغانستان برق ندارند و فقر در افغانستان زياد است زيرا جنگ همه چيز را از بين برده است اما با همه اينها دولت و ملت ما مصمم است توليد مواد مخدر در افغانستان را كنترل كند.]]>
</TEXT>
</DOC>
<DOC>
<DOCID>HAM2-841011-056</DOCID>
<DOCNO>HAM2-841011-056</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مستمري بازنشستگان تأمين اجتماعي در صورت اشتغال مجدد قطع نمي شود]]>
</TITLE>
<TEXT>
<![CDATA[مهر: رئيس كانون بازنشستگان و مستمري بگيران سازمان تامين اجتماعي گفت: با توجه به وضعيت اقتصادي نامناسب بازنشستگان، سازمان تامين اجتماعي تا حد امكان از قطع مستمري بازنشستگان در صورت اشتغال مجدد، خودداري مي كند.
علي اكبر خبازها، افزود: بر اساس قانون بايد در صورت اشتغال مجدد مستمري قطع شود اما سازمان تامين اجتماعي تا حد امكان سعي مي كند با توجه به وضعيت اقتصادي نامناسب بازنشستگان، مانع از اجراي اين امر شود.
وي افزود: تاكنون شكايتي در خصوص قطع مستمري مطرح نشده و تنها در شرايط خاص و بر اساس موازين قانوني نسبت به قطع مستمري اقدام مي شود.
خبازها اظهار داشت: سازمان تامين اجتماعي موظف است در قبال دريافت حق بيمه از بيمه شدگان در دوران اشتغال آنان، مسئوليت پرداخت مستمري و تامين و ارايه خدمات درماني به بيمه شدگان و خانواده هاي آنان را در زمان بازنشستگي بر عهده گيرد.
خبازها خاطرنشان كرد: بازنشستگاني كه 35 سال تمام سابقه پرداخت حق بيمه داشته باشند شرط حداقل سن براي بازنشستگي آنان حذف مي شود و اين عده از بيمه شدگان با هر سني مي توانند درخواست بازنشستگي كنند.]]>
</TEXT>
</DOC>
<DOC>
<DOCID>HAM2-841011-057</DOCID>
<DOCNO>HAM2-841011-057</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پرداخت وام 5/3 ميليون توماني مسكن به نيازمندان]]>
</TITLE>
<TEXT>
<![CDATA[ايسنا: معاون مسكن و ساختمان كميته امداد امام خميني(ره)اعلام كرد: با اختصاص 2 ميليارد و 600 ميليون تومان اعتبار، 750 وام 5/3 ميليون توماني مسكن با كارمزد پايين به اقشار آسيب پذير شهرهاي كوچك تا پايان سال جاري پرداخت مي شود.
سيد مسعود افزود: امسال براي احداث 6 هزار واحد مسكوني و تعمير و بازسازي 18 هزار واحد 300 ميليارد ريال اعتبارات عمراني تخصيص يافته است.
به گفته وي 10 درصد اين اعتبارات از محل مشاركت هاي مردمي تأمين مي شود.]]>
</TEXT>
</DOC>
<DOC>
<DOCID>HAM2-841011-058</DOCID>
<DOCNO>HAM2-841011-058</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[افزايش جاذبه  هاي اشتغال پزشكان در مناطق محروم]]>
</TITLE>
<TEXT>
<![CDATA[ايلنا: معاون آموزشي و امور دانشجويي وزارت بهداشت   اعلام كرد: جاذبه  هاي اشتغال پزشكان در مناطق محروم و غير  برخوردار را افزايش مي  دهيم.
محمدعلي محققي گفت: متاسفانه بسياري از پزشكان نمي  پذيرند كه براي خدمت  رساني به مناطق محروم، بروند و ما هم نمي  توانيم آنها را مجبور به اين كار كنيم. وي افزود: براي ترغيب پزشكان قصد داريم جاذبه اين مناطق را با افزايش پايه حقوق، مزايا و شرايط زندگي پزشكان داوطلب، افزايش دهيم.]]>
</TEXT>
</DOC>
<DOC>
<DOCID>HAM2-841011-059</DOCID>
<DOCNO>HAM2-841011-059</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اكسيژن خالص براي برخي بيماران مضر است]]>
</TITLE>
<TEXT>
<![CDATA[مهر: تحقيقات نشان مي دهد استفاده از ماسك اكسيژن متصل به كپسول با غلظت بالا براي افراد بيمار، همواره نمي تواند مفيد باشد.
متخصصان كره اي دريافته اند استشمام اكسيژن خالص نه تنها براي تمام بيماران مفيد نيست، بلكه براي گروهي از بيماران ريوي نيز مضر است.
افرادي كه مبتلا به بيماريهاي مزمن ريوي شامل مشكلات مسدودكننده ريه هستند نبايد از اكسيژن با غلظت بالا استفاده كنند،زيرا ممكن است ريه واكنش نشان داده و عملكرد تنفسي آنها مختل شود.]]>
</TEXT>
</DOC>
<DOC>
<DOCID>HAM2-841011-060</DOCID>
<DOCNO>HAM2-841011-060</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[فرزند اول خانواده بيشتر حرف شنوي دارد]]>
</TITLE>
<TEXT>
<![CDATA[ايسنا: براساس يافته هاي يك پايان نامه، فرزند اول خانواده بيش تر از فرزندان بعدي به حرف پدر و مادر گوش مي دهد و انگيزه پيشرفت در فرزندان اول بيش از بچه هاي ديگر است و آن هم به اين دليل است كه بچه هاي اول به حرف پدر و مادرشان در مورد خوب درس خواندن و ديگر موارد گوش مي دهند. نكته جالب اين تحقيق اين است كه به ترتيب تولد از اول به آخر از ميزان انگيزه پيشرفت به طرز منفي كاسته مي شود كه شايد علت اين امر اين باشد كه والدين براي فرزندان بعدي وقت كمتري را صرف مي كنند و بيشتر وقت و حوصله خود را براي تربيت و توجه به فرزند اول اختصاص مي دهند.]]>
</TEXT>
</DOC>
<DOC>
<DOCID>HAM2-841011-061</DOCID>
<DOCNO>HAM2-841011-061</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مصرف الكل به استخوانها آسيب مي رساند]]>
</TITLE>
<TEXT>
<![CDATA[ايسنا: بر اساس نتايج تحقيقات جديد، از بين رفتن دوام و سختي استخوانها يكي از مضرات مصرف طولاني مدت الكل است و اكثر اين افراد استخوانهاي شكننده اي دارند و روند ترميم ضايعه استخواني نيز در آنها به كندي صورت مي گيرد. متخصصان، دليل عمده اين مشكل را ممانعت الكل از ساخت طبيعي استخوان ذكر كرده و خاطرنشان مي كنند فاكتورهاي رشد استخواني كه مسئول ترميم و ساخت قطعات استخواني هستند در بدن مصرف كنندگان الكل، كمتر از ساير افراد يافت مي شوند. همچنين، مصرف الكل موجب تحريك نوعي سلول استخوان خوار، موسوم به استئوكلاست شده و پروسه تخريب استخوان را افزايش مي دهد.]]>
</TEXT>
</DOC>
<DOC>
<DOCID>HAM2-841011-062</DOCID>
<DOCNO>HAM2-841011-062</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[افزايش مصرف لوازم آرايشي ويژه مردان در كشورهاي عربي]]>
</TITLE>
<TEXT>
<![CDATA[فارس: در پي افزايش رقابت شركتهاي خارجي در كشورهاي عربي به ويژه در عربستان سعودي شركتهاي فرانسوي لوازم آرايشي مردانه به مشتريان خود هديه مي دهند. در اين گزارش آمده است: همه ساله با آغاز سال نو ميلادي بازار كشورهاي عربي شاهد رقابت شديد شركتهاي اروپايي و آمريكايي در عرضه مدها و محصولات جديد است. امسال شركتهاي فرانسوي براي برنده شدن در اين رقابت بسته هايي را كه حاوي لوازم آرايشي مردانه است به عنوان هديه به مشتريان مي دهد و از اين طريق بازاريابي مي كنند.]]>
</TEXT>
</DOC>
<DOC>
<DOCID>HAM2-841011-063</DOCID>
<DOCNO>HAM2-841011-063</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ده ميليون كودك كارتن خواب در دنيا]]>
</TITLE>
<TEXT>
<![CDATA[فارس: براساس گزارش سالانه صندوق كودكان سازمان ملل(يونيسف)صدها ميليون كودك در جهان تحت استعمار، تبعيض و شرايط غيرانساني قرار دارند و از چشمان جهانيان به دور مانده اند. به گزارش پايگاه اينترنتي سازمان وابسته به سازمان ملل، يونيسف در گزارش سالانه خود در مورد كودكان آورده است: در جهان 143 ميليون كودك بدون سرپرست وجود دارد كه بيش از 10 ميليون از آن ها در خيابان ها زندگي مي كنند.]]>
</TEXT>
</DOC>
<DOC>
<DOCID>HAM2-841011-064</DOCID>
<DOCNO>HAM2-841011-064</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[برگزاري آزمون دارندگان مدرك معادل16 دي]]>
</TITLE>
<TEXT>
<![CDATA[گروه علمي فرهنگي: تاريخ و محل توزيع كارت و برگزاري آزمون جامع دارندگان مدرك معادل كارداني و كارشناسي سال 84 اعلام شد.
به گزارش سرويس صنفي آموزشي خبرگزاري دانشجويان ايران، آزمون جامع دارندگان مدرك معادل كارداني و كارشناسي روز جمعه 16 دي ماه از ساعت 9 صبح در 215 شهرستان برگزار مي شود. كارت ورود به جلسه آزمون جامع دارندگان مدرك معادل كارداني و كارشناسي در روزهاي چهارشنبه و پنج شنبه 14 و 15 دي ماه در سراسر كشور توزيع مي شود. در تهران كارت داوطلبان خواهر در دانشگاه تربيت معلم تهران و كارت داوطلبان برادر در دانشگاه صنعتي اميركبير توزيع مي شود. كارت ورود به جلسه داوطلبان شهرستاني نيز بر مبناي شهرستان محل اقامت داوطلبان شهرستاني كه در فرم ثبت نام مشخص كرده اند، در 14 و 15 دي ماه توزيع مي شود. گفتني است، ساعت توزيع كارت نيز از ساعت 8 تا 12 و بعد از ظهر از ساعت 14 تا 17 تعيين شده است.]]>
</TEXT>
</DOC>
<DOC>
<DOCID>HAM2-841011-065</DOCID>
<DOCNO>HAM2-841011-065</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نظام چند كتابي در آموزش و پرورش
براي هر ماده درسيچند كتاب تأليف مي شود]]>
</TITLE>
<TEXT>
<![CDATA[گروه علمي فرهنگي: معاون وزير آموزش و پرورش و رييس سازمان پژوهش و برنامه ريزي آموزشي اعلام كرد: براي هر ماده درسي از امسال، سه يا چهار كتاب تاليف و تدوين مي شود تا معلمان و دانش آموزان بتوانند يك كتاب را براي آموزش انتخاب كنند. به گزارش ايرنا، مهدي نويد ديروز به خبرنگاران گفت: درصدد هستيم به سمت متنوع و متعددكردن تدوين كتاب هاي درسي حركت كنيم به طوري كه مثلا براي درس فارسي، چندين كتاب تاليف شود تا معلمان و دانش آموزان بتوانند براساس شرايط اقليمي و تفاوت شرايط يادگيري از ميان كتاب هاي تاليف شده، مناسب ترين كتاب را براي آموزش انتخاب كنند. نويد توضيح داد: آموزش و پرورش براي تدوين اين كتاب ها، ابتدا به تاليف راهنماي درسي به عنوان «نقشه يادگيري» مي پردازد و هم اكنون اين نقشه ها را طراحي كرديم و براساس اين نقشه ها مي توان كتاب هاي متعدد تدوين كرد.]]>
</TEXT>
</DOC>
<DOC>
<DOCID>HAM2-841011-066</DOCID>
<DOCNO>HAM2-841011-066</DOCNO>
<ORIGINALFILE>/1384/841011/news/_ejtem.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كجروي به چه قيمت؟!]]>
</TITLE>
<TEXT>
<![CDATA[مريم غفاري
سارقان، قاتلان و معتادان هميشه فقيران، گرسنگان و بي خانمان ها نيستند، گاهي انگيزه هاي ديگر موجب كجروي و بزهكاري در جامعه مي شود. بايد پرسيد اقناع چه حدي از نيازها، حد كفايت محسوب مي شود؟ نيازهاي انسان امري استاندارد و معين نيست و اين نيازها از فرد تا فرد، از جامعه تا جامعه و از زمان تا زمان دگرگون مي شوند. آمار 140هزار زنداني در كشور كه اكثريت آنها(5/96درصد)را مردان 26 تا 39 سال تشكيل مي دهند. بالاترين علل جرايم مواد مخدر و سرقت گزارش شده و هر روز نيز رو به  افزايش است، چه نكته اي را در ذهن مجسم مي كند؟ آيا واقعاً همه آنها به دليل رفع گرسنگي و نيازهاي اساسي زندگي مرتكب جرم شده اند يا قايل نشدن سقفي براي رفاه  آنها را وادار به انتخاب راههاي خلاف نموده است؟ تغيير شرايط جامعه و بالا رفتن توقعات و احساس نيازها موجب مي شود افراد به نوعي تضاد دروني دچار شوند و يك وضعيت بي هنجاري در جامعه پديد آيد كه مي تواند زمينه ساز جرايم شود. با توجه به اين كه معمولاً در شرايط بحران اقتصادي نه از سطح نيازها كاسته مي شود و نه درآمدها بالا مي رود، به طور طبيعي برخي افراد به سمت راهكارهاي نامشروع و انحرافات اجتماعي سوق پيدا مي كنند. انحرافات اجتماعي گاه به دليل رفاه طلبي و گاه به دليل فقر بروز پيدا مي كنند. از سوي ديگر فقر نيز از بنيادي ترين مشكلات و ناهنجارترين دردهاي زندگي انسان به شمار مي رود كه با وجود پيشرفت و توسعه گسترده در زندگي بشري، از ميزان آن نه تنها كاسته  نشده بلكه بر طبق آمارهاي موجود در حال افزايش است. مشكلات فقر صرفاً منحصر به پيامدهاي اجتماعي نمي شود، بلكه اين مسأله اجتماعي زماني كه شدت پيدا مي كند، بسترساز انحرافات اجتماعي شده و انگيزه روي آوري به كجروي را افزايش مي دهد.
فقرا به دليل دگرگوني هاي وسيع در جامعه و موقعيت كهتر از جامعه جدا شده و فاصله مي گيرند و كم كم فرهنگ جديدي را كه با فرهنگ عموم جامعه متفاوت است، ايجاد مي نمايند كه عمده ترين ويژگي هاي اين فرهنگ در جامعه، عدم مشاركت در فعاليت هاي عمومي،  احساس انتقام گيري روابط ناسالم در خانواده و فقدان حمايت هاي لازم، ترك خانواده و... است.فرهنگ فقر مجموعه اي به هم پيوسته از ويژگي هاي خانوادگي، رفتاري، نگرش و شخصيتي است كه فقرا در طول زندگي خويش، در شرايط نامساعد مالي به آن عادت كرده اند و با آن سازگار شده اند كه حاصل اين مجموعه ارزش هاي فرهنگي است كه از نسلي به نسل ديگر منتقل مي شود.فرهنگ فقر و فقر فرهنگي ريشه در وضعيت عيني جامعه و موقعيتهاي نابرابر در دسترسي به امكانات رفاهي دارد. اميد مي رود تحقق شعار عدالت محوري دولت نهم اين معادله را در جامعه دگرگون كند.]]>
</TEXT>
</DOC>
<DOC>
<DOCID>HAM2-841011-067</DOCID>
<DOCNO>HAM2-841011-067</DOCNO>
<ORIGINALFILE>/1384/841011/news/_eqtes.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ركود مجدد در بخش ساختمان و ادامه كاهش نرخ رشد در بخش نفت]]>
</TITLE>
<TEXT>
<IMAGE>/1384/841011/news/011763.jpg</IMAGE>
<![CDATA[
در گزارش بانك مركزي تأكيد شده رشد توليد در بخش هاي مذكور به دليل كاهش در سهم رشد بخش نفت و برخي بخش هاي خدماتي اقتصاد ايران جبران شد و اختلاف نرخ رشد دو دوره مشابه در حد 9/0 واحد درصد متوقف گرديد.
بر اساس  اين گزارش، رشد 7‎/2درصدي بخش كشاورزي پس از افت پي در پي در سال هاي قبل به دليل بهبود اوضاع جوي در سال گذشته زراعي روي داده است. در اين گزارش در مورد بخش ساختمان با تأكيد بر اين كه از نيمه دوم سال 82 وارد شرايط ركودي شده است و اين شرايط در سال 83 شدت يافت اضافه شده: در سه ماهه اول سال جاري با رشد 10 درصدي نشانه هايي از شرايط رونق در اين بخش نمودار شد ولي نشانه هاي عملكرد اين بخش در سه ماهه دوم سال جاري از ادامه شرايط ركود در بخش ساختمان حكايت دارد.
ركود بخش ساختمان
در گزارش بانك مركزي تأكيد شده كه ارزش افزوده بخش ساختمان در فصل دوم سال جاري 5/2 درصد نسبت به دوره مشابه سال قبل كاهش يافت و در نهايت در شش ماهه سال جاري رشد اين بخش به 1/2 درصد رسيد كه در مقايسه با نرخ رشد منفي 1/5 درصدي نيمه نخست سال 83 گوياي شرايط نسبتاً بهتري است.
در اين گزارش با اشاره به آمار پروانه هاي ساختماني صادره در مناطق شهري و نيز مشكلات بودجه اي دولت در سال جاري كه منجر به كاهش ميزان سرمايه گذاري بخش دولتي مي شود آمده است: حداقل در كوتاه مدت انتظار نمي رود تحول مثبتي در بخش ساختمان رخ دهد.
ادامه كاهش رشد بخش نفت
در گزارش بانك مركزي از روند اقتصادي كشور تأكيد شده كه در شش ماهه اول سال،1384 نرخ رشد ارزش افزوده گروه نفت بار ديگر كاهش يافت كه علل اصلي آن علاوه بر كاهش نرخ رشد استخراج نفت خام، كاهش در صادرات نفت خام از طريق بيع متقابل و همچنين كاهش در توليد و صادرات فرآورده هاي نفتي بوده است. با در نظر گرفتن مجموع عوامل، در نهايت ارزش افزوده گروه نفت در نيمه اول سال جاري به قيمت هاي ثابت،1376 در حد 235 هزار و 63 ميليارد ريال متوقف شد كه تنها 4/2 درصد بيش از دوره مشابه سال قبل بوده است. اين رقم در مقايسه با نرخ رشد 1/3 درصدي ارزش افزوده اين گروه در نيمه اول سال 83، 7/0 واحد درصد كاهش يافته است كه نشان دهنده مشكلاتي است كه اين بخش از نظر سرمايه گذاري با آن روبرو است. به عبارت ديگر با توجه به اين كه حفظ سطح فعلي توليد در بخش استخراج نفت نيازمند سرمايه گذاري هاي جايگزين است، طبيعي است كه براي افزايش ظرفيتهاي بالفعل، ميزان سرمايه گذاري بايد از سطوح كنوني بسيار فراتر رود. با توجه به اين كه هم اكنون استخراج نفت در كشور در سطح بالايي از ظرفيت بالفعل انجام مي شود، لذا عدم تحقق سرمايه گذاري هاي جديد، موجب تداوم روند نزولي نرخ رشد، حداقل در بخش استخراج نفت مي شود.
عملكرد موفق بخش صنعت
گروه صنايع و معادن در نيمه اول سال 1384 با نرخ رشدي معادل 9/6 درصد از عملكرد نسبتاً موفقي برخوردار بوده، به نحوي كه توانست 5/1 واحد درصد از كل 5/5 درصد نرخ رشد اقتصادي را در دوره مورد بررسي تحقق بخشد، كه اين سهم در مقايسه با دوره مشابه سال قبل 3/0 واحد درصد افزايش داشته است.در بين زيربخشهاي اين گروه، بخش صنعت با احراز نرخ رشد 3/8 درصد همانند سالهاي اخير نرخ رشد پرشتابي را به نمايش گذاشته است. توليد محصولات عمده اين بخش كه عبارت از فولاد خام، محصولات فولادي، اتومبيل سواري، سيمان و محصولات پتروشيمي است، در شش ماهه اول سال جاري در مقايسه با دوره مشابه سال قبل به ترتيب 8/8، 4/10،
5/12، 4/1 و 5 درصد رشد داشته است.]]>
</TEXT>
</DOC>
<DOC>
<DOCID>HAM2-841011-068</DOCID>
<DOCNO>HAM2-841011-068</DOCNO>
<ORIGINALFILE>/1384/841011/news/_eqtes.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تقدير از 69 كشاورز نمونه كشور]]>
</TITLE>
<TEXT>
<![CDATA[گروه اقتصادي: آيين تقدير از 69 كشاورز نمونه كشور كه همه ساله از سوي وزارت جهاد كشاورزي برگزار مي شود، ديروز در غياب وزير جهاد كشاورزي در تالار شهداي هفتم تير اين وزارتخانه برگزار شد.در اين مراسم از كشاورزاني كه در سال زراعي 84-85 از عملكرد مطلوب و قابل قبولي برخوردار بوده اند در رشته هاي مختلف كشاورزي تقدير شد.از كل كشاورزان نمونه كشور كه ديروز معرفي شدند، شش نفر زن و 63 نفر مرد هستند و متوسط سن آنان 44 سال اعلام شده است. مسن ترين كشاورز نمونه از استان اردبيل و 74 ساله و جوان ترين كشاورز نمونه از آذربايجان غربي و 25 ساله است. كشاورزان نمونه كشور در مقايسه با عملكرد متوسط كشور بين 190 تا يك هزار و 688 درصد بيشتر از متوسط كشور محصول توليد كرده اند.
نماينده كشاورزان نمونه ملي نيز با ابراز تاسف از غيبت وزير جهاد كشاورزي در آيين معرفي توليدكنندگان نمونه بخش كشاورزي، يكي از شعارهاي محوري انقلاب اسلامي را استقلال، آزادي، جمهوري اسلامي ياد كرد و گفت: استقلال غذايي نخستين و مهمترين گام براي دستيابي به استقلال كشور است.
در اين مراسم نماينده ولي فقيه در وزارت جهاد كشاورزي در سخناني آمار توليد محصولات كشاورزي در كشور را اميدواركننده اعلام كرد و افزود: با وجود آمارهاي مثبت هنوز فاصله زيادي تا نقطه مطلوب داريم.]]>
</TEXT>
</DOC>
<DOC>
<DOCID>HAM2-841011-069</DOCID>
<DOCNO>HAM2-841011-069</DOCNO>
<ORIGINALFILE>/1384/841011/news/_eqtes.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[بررسي و تصويب 20 تبصره لايحه بودجه در دولت]]>
</TITLE>
<TEXT>
<![CDATA[گروه اقتصادي: 20 تبصره لايحه بودجه سال آينده در دولت بررسي و تصويب شد.
به گزارش همشهري با پايان بررسي تبصره هاي بودجه در حال بررسي بند هاي الحاقي لايحه بودجه سال 85 در دولت آغاز شده است.
طبق برنامه اعلام شده از سوي دولت قرار است كه 25 دي ماه آينده لايحه بودجه به مجلس شوراي اسلامي ارسال شود.
نگاهي به تحولات روند اجراي طرح كنترل تورم از سوي مجلس شوراي اسلامي كه به طرح تثبيت قيمت ها مشهور شده است نشان مي دهد در سال آينده نيز اين طرح اجرا شده و افزايش 51 درصدي قيمت كالا و خدمات دولتي شامل 9 قلم كالاهاي اساسي از جمله بنزين، نفت، گاز، نفت سفيد، نفت كوره، برق، مرسولات پستي، تلفن، آب و فاضلاب در سال 85 مانند سال جاري اعمال مي شود و تغييري نخواهد كرد.
طبق گزارش هاي رسيده ظاهراً دولت در نظر دارد تا در مورد بنزين كه هر سال يارانه بالايي را به لحاظ ارزش واقعي اين كالاي پرارزش به خود اختصاص مي دهد سياست سال جاري را ادامه دهد. در اين زمينه به گفته فرهاد رهبر دولت قصد دارد تا تمهيداتي را براي بهبود خدمات حمل و نقل شهري به اجرا در آورد و در سال 85 با بهبود مهمترين مانع در راه اصلاح ساختار توليد و مصرف بنزين در كشور زمينه اعمال سياست هاي جديدي براي بنزين در كشور را فراهم كند. به گفته وي در سال 85 ميزان حقوق كارمندان دولت متناسب با نرخ تورم افزايش خواهد يافت.
قيمت نفت 40 دلار
به گزارش مهر، با اتمام رايزني هاي سازمان مديريت و برنامه ريزي و وزارت نفت، قيمت پايه پيشنهادي هر بشكه نفت در بودجه سال آينده 40 دلار در نظر گرفته شد.يك مقام آگاه با اعلام اين خبر گفت: اين تصميم با مواد قانوني برنامه چهارم توسعه تناقضي ندارد.در همين حال فرهاد رهبر رئيس سازمان مديريت و برنامه ريزي صبح ديروز اعلام كرده بود كه قيمت پيشنهادي هر بشكه نفت در بودجه در حدود 35 تا 40 دلار براي سال 1385 در نظر گرفته مي شود.]]>
</TEXT>
</DOC>
<DOC>
<DOCID>HAM2-841011-070</DOCID>
<DOCNO>HAM2-841011-070</DOCNO>
<ORIGINALFILE>/1384/841011/news/_eqtes.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تشكيل شوراي نفت تكذيب شد]]>
</TITLE>
<TEXT>
<![CDATA[گروه اقتصادي: وزارت نفت ديروز در اطلاعيه اي انتشار خبري در رسانه هاي گروهي در مورد تشكيل شوراي نفت را تكذيب كرد و با اشاره به اظهارات وزير نفت در گفتگو با شبكه دوم سيما بر عدم تاييد آن از سوي وزير و ديگر منابع تاكيد كرد.
در اين اطلاعيه تاكيد شده كه شوراي نفت وجود خارجي ندارد و اساساً تشكيل چنين شورايي تكذيب مي شود.به گزارش همشهري نخستين خبر در اين مورد از سوي يكي از خبرگزاري هاي داخلي منتشر شد كه در متن همان خبر، غيرقانوني بودن چنين شورايي در سلسله مراتب تصميم گيري و تصويب قراردادهاي اقتصادي كشور مشخص بود.
هر گونه تغيير در روند تصويب و اجرايي كردن قراردادهاي نفتي و يا هرگونه قرارداد درستي در كشور نياز به تصويب مراجع قانوني بويژه مجلس شوراي اسلامي دارد.]]>
</TEXT>
</DOC>
<DOC>
<DOCID>HAM2-841011-071</DOCID>
<DOCNO>HAM2-841011-071</DOCNO>
<ORIGINALFILE>/1384/841011/news/_eqtes.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نگاه متّرقي]]>
</TITLE>
<TEXT>
<![CDATA[دكتر عليرضا سلطاني
سخنان هفته گذشته وزير امور اقتصادي و دارايي پيرامون فعال كردن بخش خصوصي و عزم دولت براي تقويت نقش و كارآفريني اين بخش در اقتصاد كشور را بايد بسيار بااهميت تلقي كرد. اظهار اين سخنان بيانگر تكامل ديدگاهي مترقيانه و رو به پيشرفت در مديريت كلان اقتصادي كشور نسبت به نقش پويا و توسعه آفرين بخش خصوصي است كه پيش از اين توأم با نگراني و ترديد بود.بروز و ظهور اين نگرش در مديريت اقتصادي كشور را بايد به فال نيك گرفت و به نهادينه شدن، تقويت و عملياتي شدن آن كمك كرد.
در اين رابطه چند نكته قابل توجه است:
1 _ كمك دولت به تقويت بخش خصوصي از طريق اعطاي تسهيلات مالي، اداري مثبت و مفيد است اما قبل از آن بايد بستر ظهور بخش خصوصي و بالارفتن اعتماد آن براي فعاليت متكي بر سرمايه خودي يا گرفتن كمك از دولت فراهم شود. كمك هاي دولت به تقويت بخش خصوصي قبلا در قالب برنامه سوم توسعه و از منابع حساب ذخيره ارزي پيش بيني شده بود ولي به دلايل مختلف اين كمك ها نتوانسته به فعال شدن بخش خصوصي كمك كند. ايجاد شرايط امن اقتصادي و كاهش ريسك فعاليت اقتصادي اعم از سرمايه گذاري، تجاري و امنيتي به طور طبيعي حتي بدون كمك دولت به فعال شدن بخش خصوصي در ايران كمك مي كند. بنابراين دولت بايد در اين زمينه كلان تر و واقع بينانه تر نگاه كند.
2 _ هدفمندكردن حمايت ها و كمك هاي مالي به بخش خصوصي بايد با جديت و دقت زياد همراه باشد. تجربه برداشت از حساب ذخيره ارزي به نفع بخش خصوصي كه به نظر مي رسد تاكنون ناكام مانده است بيانگر اين مهم است.
3 _ روي ديگر مساله تقويت بخش خصوصي و فعال كردن آن، كوچك كردن دولت و به  طور خاص جلوگيري از رشد شركت هاي دولتي است كه در سخنان وزير نيز منعكس شده است. شرايط انحصاري شركت هاي دولتي در زمينه بازار، قيمت گذاري، استفاده از تسهيلات مالي و... عرصه را براي فعاليت بخش خصوصي و توان رقابتي آن تنگ كرده است. علاوه بر اينكه بزرگ شدن دولت مشكلاتي چون رانت، فساد اقتصادي و ازبين رفتن منابع مالي دولت را درپي دارد.بنابراين دولت قبل از توجه به فعال كردن بخش خصوصي، ياهمزمان با آن بايد در فكر كوچك كردن حضور نيز باشد. شايد تمركز دولت بر كوچك كردن خود بدون توجه به بخش خصوصي، به فعال شدن اين بخش به طور خود به خود كمك مي كند. اين مهم مستلزم شكستن مقاومت دولت در برابر دولت هم مي باشد.
4 _ كوچك كردن دولت و مهار و كنترل شركت هاي دولتي نيز مستلزم سازوكارها و راهبردهايي است كه درصورت سوءمديريت اين فرايند ممكن است آثار جبران ناپذيري به اقتصاد كشور وارد سازد.ارزش شركت هاي دولتي چيزي حدود 450 هزار ميليارد تومان تخمين زده مي شود كه فروش، واگذاري يا جلوگيري از رشد آنها مستلزم تدابيري پخته و سنجيده است. اين شركت ها جزء اموال و دارايي هاي ملت به حساب مي آيد و حفظ و نگهداري آنها و جلوگيري از زياندهي آنها وظيفه مديريت كلان دولت است. تخصيص بخشي از سود شركت هاي دولتي به تقويت بخش خصوصي بايد به لحاظ ارزش اقتصادي و نهايي آنها باشد.
5 _ موقعيت دولت در مديريت فرايند تقويت بخش خصوصي و كوچك كردن دولت مستلزم داشتن نگاه كلان و خودداري از بخشي نگري است. به نظر مي رسد الزامات و زمينه هاي قانوني براي اين مهم در قالب سند چشم انداز 20 ساله، برنامه چهارم توسعه و از همه مهم تر سياست هاي كلي نظام در اصل 44 قانون اساسي فراهم شده است.
اين زمينه ها، هدفمندي، پيوستگي و كلان نگري دولت در اين عرصه را فراهم مي سازد كه به طور قطع بايد سياست هايي همچون توزيع سهام عدالت در پرتو آن مدنظر قرار گيرد.]]>
</TEXT>
</DOC>
<DOC>
<DOCID>HAM2-841011-072</DOCID>
<DOCNO>HAM2-841011-072</DOCNO>
<ORIGINALFILE>/1384/841011/news/_eqtes.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[آثار تورمي لايحه متمم بودجه كمتر از برداشت از حساب ذخيره ارزي نيست]]>
</TITLE>
<TEXT>
<![CDATA[گروه اقتصادي: لايحه متمم بودجه سال 84 كه به منظور تأمين عيدي و پاداش كاركنان، بازنشستگان و كسري يارانه ها با قيد دوفوريت در هيأت وزيران به تصويب رسيده بود به مجلس شوراي اسلامي تقديم و مقرر است اين لايحه امروز در دستور كار مجلس شوراي اسلامي قرار گيرد. در مقدمه توجيهي اين لايحه هشت بندي كه اصلاح موادي از قانون بودجه سال جاري مورد توجه قرار گرفته، رئيس جمهوري با اشاره به روند اجراي بودجه سال جاري كل كشور، عدم تحقق برخي از اقلام درآمدي و نياز به اصلاح و جابه جايي برخي رديف ها براي تأمين حقوق و مزاياي كاركنان دولت و تأمين يارانه كالاها را اجتناب ناپذير خوانده است. با جمشيد پژويان، اقتصاددان پيرامون اين لايحه و آثار و نتايج آن بر اقتصاد كشور گفت وگو كرده ايم.
***
* ارائه لايحه متمم بودجه 4 هزار و 600 ميليارد توماني سال جاري براي تأمين كسري يارانه ها و پرداخت كاركنان دولت را چگونه ارزيابي مي كنيد؟
- موضوع كلي كه در سال هاي گذشته نيز شاهد آن بوده ايم و هر سال بدتر مي شود عدم انضباط مالي دولت است. دولت قادر به تنظيم دخل و خرج خود نبوده، به صورت روزمره و از هر جايي كه بتواند درآمد كسب كند به دخل و خرج مي پردازد و با اين حال وعده هاي بزرگي نيز به مردم مي دهد. در 8 سال گذشته درآمد نفتي زيادي را به دليل افزايش قيمت ها شاهد بوده ايم اما متأسفانه از محل اين درآمد و بدون انجام اقدامات مثبت اقتصادي گذران امور كرده و هر بار دولت دچار كسري بودجه شده يا با مشكلي براي تحقق وعده هاي داده شده مواجه مي گردد به روش هاي مختلف از اين درآمدها برداشت مي كند. ارائه لايحه متمم بودجه نيز در واقع ادامه روند گذشته بوده و به جاي برداشت از حساب ذخيره ارزي با تغيير مواد قانون بودجه سال جاري، كسري پرداخت حقوق كاركنان دولت و يارانه ها را تأمين مي كنيم. منبع اصلي همه منابع مذكور درآمدهاي نفتي است و تفاوتي نمي كند كه به چه شيوه اي اين درآمدها برداشت و براي تأمين كسري برنامه هاي دولت هزينه شود. حساب ذخيره ارزي فلسفه خاص خود را داشته و بايد از منابع آن به عنوان نهاده در توليد استفاده نموده و ثروت كشور را افزايش دهيم تا اقتصاد را به حركت درآورد. اين گونه هزينه كردن ثروت ملي همچنان ادامه دارد و دولت ها براي پاسخگويي به انتظارات مردم از طريق افزايش يارانه ها و... به طور موقت مسائل رفاهي مردم را التيام مي دهند، اما اين شيوه قطعاً تداوم نخواهد داشت.
* چرا دولت نيازمند ارائه لايحه متمم بودجه است، تأثير اين لايحه بر تورم چگونه خواهد بود؟
- علت اصلي اين مسئله بي انضباطي مالي دولت است. دولت نمي تواند بودجه را تنظيم و دخل و خرج را هماهنگ كند. از آنجا كه دولت كنترلي بر هزينه هاي دستگاه ها نداشته و توان درآمدهاي مالياتي را كه تنها درآمد مناسب و سالم براي هزينه هاي دولت است، ندارد به اتخاذ شيوه هاي غلط مبادرت ورزيده و افزايش موقت رفاه گروهي از افراد جامعه را دنبال مي كند كه اين امر موجب افزايش نرخ تورم شده و عملا بخشي از يارانه پرداخت شده به منظور جبران پاداش كاركنان دولت با افزايش تورم ضايع مي شود.
ارائه لايحه متمم بودجه سال جاري براي تأمين حقوق و پاداش كاركنان دولت و يارانه ها در واقع هيچ تفاوتي با برداشت از حساب ذخيره ارزي براي جبران اين كسري نخواهد داشت و اگر آثار تورمي اين شيوه بيشتر از برداشت از حساب ذخيره ارزي نباشد كمتر از آن نخواهد بود. به طور كلي دولت ها مديريت اقتصادي بسيار ضعيفي داشته و دارند و كاملا بدون برنامه بوده و با در نظر نگرفتن كارايي اقتصادي طرح ها و لوايح، اقداماتي صورت مي گيرد كه محل تأمين منابع آن درآمدهاي نفتي است. از سوي ديگر اين درآمدها دولت ها را مجبور نمي سازد تا سياستگذاري صحيح اقتصادي را با بكارگيري متخصصان اقتصاد در پيش گيرند.
* در شرايط كنوني آيا راهكار ديگري براي جبران اين كسري وجود دارد؟
- بايد از وقوع اين كسري جلوگيري كرد. دولت بايد بتواند درآمد و هزينه خود را به نحوي تنظيم، درآمدهاي مالياتي را به گونه اي افزايش و هزينه هاي غيرضرور را كاهش دهد كه تراز بودجه فراهم شود. اگر دولت قادر به انجام اين كار نيست بهتر آن است كه حداقل براي جبران كسري هاي موجود از طريق فروش اوراق مشاركت اقدام كند و از آنجا كه فروش اين اوراق براي پروژه ها و اهداف مشخص صورت مي گيرد مشكلي شرعي نخواهد داشت و دولت نيز قادر به تأمين كسري بودجه مي شود. گرچه اين شيوه نيز آثار و نتايج نامطلوب خود را به همراه خواهد داشت.]]>
</TEXT>
</DOC>
<DOC>
<DOCID>HAM2-841011-073</DOCID>
<DOCNO>HAM2-841011-073</DOCNO>
<ORIGINALFILE>/1384/841011/news/_eqtes.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[معاون فني سازمان مديريت:
اعتبارات عمراني سال جاري را تأمين مي كنيم]]>
</TITLE>
<TEXT>
<![CDATA[فارس: معاون فني سازمان مديريت و برنامه ريزي گفت: سازمان مديريت مصمم است اعتبارات عمراني سال 84 را تامين كند.
مهدي تفضلي با اشاره به اينكه واژه نيمه تمام را براي طرح هاي عمراني قبول ندارد اظهار داشت: طرح هاي در دست اجرا طرح هايي است كه شروع شده و به دليل كاستي هايي كه دولت براي تامين منابع اين طرح ها با آن روبرو بود به طول  كشيده است.
وي تصريح كرد: يكي از راهبردهايي كه رئيس جمهور در لايحه بودجه سال 85 بر آن تأكيد داشتند سامان دهي طرح هاي در دست اجراست به شكلي كه مردم بتوانند هر چه زودتر و بيشتر از اين طرح ها بهره مند شوند.
تفضلي اين راهبرد را از اولويت هاي جدي سازمان مديريت و برنامه ريزي عنوان كرد و افزود: در لايحه بودجه سال 85 كه اكنون در دست تدوين است سهم رشد اعتبارات عمراني نسبت به سال هاي گذشته از شرايط بهتري برخوردار شده است.
معاون فني سازمان مديريت گفت: براي سال 84 نيز بحث اصلاحيه و متمم بودجه در مجلس مطرح است و سازمان مديريت مصمم است اعتبارات عمراني سال 84 را هر چه بيشتر و متفاوت با سال گذشته تامين كند و اين يك اصل جدي است اگر بخواهيم اين قبيل طرح ها به اتمام برسند.
تفضلي گفت: اعتبارات عمراني سال 85 با يك رشد 30 درصدي پيش بيني شده است و اميدواريم با تصويب آن در دولت و در نهايت تبديل آن به قانون راه براي ايجاد شرايط متفاوت با گذشته در زمينه طرح هاي در دست اجرا فراهم شود.]]>
</TEXT>
</DOC>
<DOC>
<DOCID>HAM2-841011-074</DOCID>
<DOCNO>HAM2-841011-074</DOCNO>
<ORIGINALFILE>/1384/841011/news/_havad.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[رئيس سازمان قضايي نيروهاي مسلح مأمور رسيدگي به پرونده سي - 130 شد]]>
</TITLE>
<TEXT>
<![CDATA[ايسنا: رئيس سازمان قضايي نيروهاي مسلح در پاسخ به اين سوال كه گفته مي شود نوار مكالمات بين برج مراقبت و كابين خلبان پاك شده است، آيا نوار مكالمات براي شما وصول شد و آيا اين موضوع صحت دارد يا خير؟ گفت: اين شايعاتي است كه مطرح شده و الا به ذهن مي آيد در مرحله اول چنين مساله اي صحت ندارد؛ البته قابل بررسي است.
حجت الاسلام والمسلمين بهرامي در حاشيه  مراسم تحليف كارآموزان قضايي به خبرنگاران، اظهار داشت: فعلا تحقيقاتي كه در مورد سقوط هواپيما لازم بود در حال انجام است، اما تاكيد ما بر نظريات كارشناسي و تيم هاي كارشناسي است كه در اين جهت تشكيل شده اند.
وي افزود: وجهه همت ما اين است كه همه ابعاد مساله بايد بررسي و در نهايت جمع بندي نظرات كارشناسي انجام شود و پس از وصول آنها طبيعتا قاضي اظهارنظر خواهد كرد.
رئيس سازمان قضايي نيروهاي مسلح خاطرنشان كرد: هر شبهه اي بايد بررسي شود تا معلوم شود كه صحيح است يا خير. قاضي همه ابعاد را بررسي مي كند تا مطمئن شود دليل و مدركي كه دارد از صحت كامل برخوردار است.
بهرامي در پاسخ به اين سوال كه آيا نهادها به استعلامات اين سازمان پاسخ داده اند؟ تصريح كرد: مسائل فني خصوصا در رابطه با سقوط اين هواپيما و هر هواپيمايي طول مي كشد، حال ممكن است استعلاماتي هم انجام شده باشد، اما هنوز تحقيقات كامل نباشد يا ارسال نكرده باشند.
وي افزود: تلاش همه بر اين است كه در فرصت مناسب و با دقت اين كار انجام شود و قاضي هم دنبال اين است كه نظرات كارشناسي را بگيرد. آنچه براي ما مهم است اين است كه ما حتي به يك نظر هم اكتفا نمي كنيم، از كارشناسان و تيم هاي مختلف استفاده مي كنيم تا اين كه به نظر قاطعي برسيم.
رئيس سازمان قضايي نيروهاي مسلح در پاسخ به اين سوال كه نحوه همكاري چگونه بوده است؟ گفت: در مجموع خوب بوده است
معاون اول قوه ي قضاييه نيز در اين زمينه گفت: اعلام نظر قضايي درباره ي پرونده ي سقوط هواپيماي سي -130 منوط به اخذ نظرات كارشناسي است.
حجت الاسلام رئيسي، معاون اول قوه ي قضائيه درباره ي آخرين وضعيت پرونده  سي - 130 به خبرنگاران گفت: همچنان كه قبلا گفته شد اين مساله نياز به يك اقدام كارشناسي دارد كه توسط هيات 29 نفره كه از ارتش و بخش هاي مختلف پروازي مثل هواپيمايي و ديگر بخش ها تشكيل شده در حال انجام است و بايد نظر كارشناسي اعلام شود، دستگاه قضايي هم حتما لازم است در ارتباط با اين پرونده بعد از ارائه  نظر كارشناسي تصميم بگيرد.
وي افزود: بعد از نظر كارشناسي قطعا بخشي كه مربوط به قوه قضاييه باشد رسيدگي مي شود و اگر موضوع نظامي باشد، در دادسراي نظامي و اگر غيرنظامي در دادسراي عمومي و انقلاب تهران رسيدگي مي شود.
رئيسي خاطرنشان كرد: رييس سازمان قضايي نيروهاي مسلح در جلسه  مسوولان قوه  قضاييه، مامور شد با توجه به اين كه هواپيما نظامي بوده، كار را به طور جد دنبال كند كه الان هم دنبال مي كند. وي تاكيد كرد كه در حال حاضر قضات ما منتظرند تا نظريه  كارشناسي هيات كارشناسي اعلام شود.
معاون اول قوه  قضاييه، درباره  پرداخت خسارت به بازماندگان اين سانحه علاوه بر ديه، گفت: در اين باره بايد منتظر نظر قضايي بود يعني اين كه بايد ديد دستگاه قضايي به چه نظري مي رسد كه قاعدتا بعد از نظر كارشناسي و به دنبال آن اعلام نظر دستگاه قضايي، تكليف اين موضوع مورد سؤال نيز روشن مي شود.
نامه سرگشاده
نامه سرگشاده پدر علي رضا افشار، خبرنگار واحد مركزي خبر كه در سانحه هوايي شهرك توحيد  جان باخته است.
جناب آقاي دكتر حداد عادل
رئيس محترم مجلس شوراي اسلامي
ضمن عرض ادب و احترام، بينش آن جناب را در رابطه با سقوط هواپيماي سي-130 معيوب نيروي هوايي كه باعث شد جمعي از اصحاب رسانه ملي و مطبوعات را كه براي پوشش خبري مانور عاشقان ولايت سوار آن هواپيما بودند و بنا به تشخيص ملت بزرگوار ايران به درجه رفيع شهادت نائل آمدند، را در جرايد خواندم و متوجه شدم حضرت عالي به دنبال واژه اي به جاي شهادت براي مظلومان عرصه رسانه هستيد و به جاي تسلي بخشيدن و همدردي كردن با آنها التهاب روحي بازماندگان را با الفاظ خود مضاعف كرديد.
با توجه به اينكه بازماندگان سانحه سقوط هواپيماي معيوب نيروي هوايي حداقل انتظارشان ابراز تأسف از جانب مسئولين ذيربط در وزارت دفاع، نيروي هوايي و هواپيمايي كشوري بود كه تحقق پيدا نكرد و به جاي ابراز تأسف از اين سقوط و دلداري به بازماندگان داغدار، با الفاظي كه در شأن آنها نيست روح و جسم آنها را در اين برهه جريحه دار كردند.
جهت اطلاع موارد مشابهي كه عنوان شهيد براي جان باختگان اطلاق شده است به استحضار مي رساند:
1- شهيد سرتيپ ستاري(فرمانده وقت نيروي هوايي)و همراهان در حادثه سقوط هواپيماي اصفهان 2- گروه امنيت پرواز هواپيمايي كه در قطعه 50 شهدا قرار دارند. 3- شهادت محافظين رياست محترم جمهوري در سراوان 4- شهادت جمعي از عزيزان بسيجي و سپاهي در حادثه سقوط هواپيما در كرمان و...
جناب آقاي حداد عادل جاي سؤال است جان باختگان حادثه سقوط هواپيماي معيوب سي -130نيروي هوايي بر چه اساس از ساعت 7 صبح تا 13 روز 15 آذر در قرنطينه نگهداري شدند كه قرار بود براي پوشش خبري مانور عاشقان ولايت عازم چابهار شوند؟
وي در انتهاي اين نامه آورده است: شايسته است حقوق مشروع معنوي شهداي سانحه سقوط هواپيماي معيوب سي -130 رعايت و حفظ شود.]]>
</TEXT>
</DOC>
<DOC>
<DOCID>HAM2-841011-075</DOCID>
<DOCNO>HAM2-841011-075</DOCNO>
<ORIGINALFILE>/1384/841011/news/_havad.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[متهم به قتل در دادگاه كيفري:
حاضر بودم زندگي ام را بدهم تا او زنده بماند]]>
</TITLE>
<TEXT>
<![CDATA[گروه حوادث: مردي كه متهم به قتل دوست قديمي اش بود، صبح ديروز در مقام آخرين دفاع قرار گرفت و درخواست بخشش كرد.
به گزارش همشهري، رسيدگي به اين پرونده در شعبه 71 دادگاه كيفري به قضاوت پنج قاضي عالي رتبه به نام هاي عزيزمحمدي، رحيمي، باقري، شريفي و فراهاني ساعت 10 صبح آغاز شد.
در ابتداي جلسه محاكمه، رضوانفر- نماينده دادستان _ در جايگاه قرار گرفت و به قرائت كيفرخواست پرداخت. وي گفت: در اين پرونده ابوالفضل(29 ساله)داراي يك فقره سابقه سرقت متهم به قتل عمدي قاسم(21 ساله)است.
ساعت يك بامداد در تاريخ 30 تير ماه سال 84 خبر يك نزاع به كلانتري 144 تهرانپارس داده شد. پس از مراجعه عوامل انتظامي در محل مشخص شد كه حادثه در جاده تلو اتفاق افتاده و پس از درگيري متهم، جسد نيمه جان قاسم را به بيمارستان انتقال داده است اما تلاش پزشكان براي نجات وي بي نتيجه مانده و قاسم جان باخته است. بنابراين ابوالفضل بازداشت شد و پس از تحقيقات مقدماتي مشخص شد داراي سابقه كيفري در زمينه سرقت دسته چك است.
از طرفي پس از درگيري لفظي كه بين آنها اتفاق افتاد، مقتول و متهم سوار بر موتورسيكلت متهم به تپه هاي تلو رفته و در آن جا با يكديگر درگير شده اند. در نهايت قاسم با يك ضربه چاقو جان باخته است.
رضوانفر افزود: با قرار بازداشت متهم، آلت قتاله كه يك قبضه كارد دسته مشكي آشپزخانه بود، كشف شد. همچنين بازسازي صحنه توسط متهم صورت گرفت و اولياي دم مقتول با حضور در دادسراي امور جنايي تهران، درخواست قصاص نفس(اعدام)كردند.بنابراين، با توجه به محتويات پرونده، درخواست صدور حكم قانوني را از محضر دادگاه دارم.
در ادامه مادر قاسم كه تنها اولياي دم حاضر در دادگاه بود در حالي كه به شدت در غم از دست دادن فرزندش گريه مي كرد از قضات درخواست قصاص نفس(اعدام)كرد و گفت: متهم چندين مرتبه با خانه ما تماس گرفته بود و پسرم را تهديد به مرگ كرده بود. پسرم تنها نان آور خانه بود و من او را با بدبختي بزرگ كرده بودم.
سپس متهم به قتل _ از كارمندان يك نهاد دولتي _ در جايگاه قرار گرفت و ضمن قبول اتهام قتل عمدي گفت: من قصد دعوا نداشتم. چند شب قبل از حادثه، از محل كار به خانه مي رفتم كه سركوچه پسرعمويم را ديدم. با هم به قهوه خانه رفتيم. پس از ساعتي وقتي از آن جا بيرون آمديم در حال رفتن به خانه بوديم كه برادر قاسم جلوي در خانه شان ايستاده بود. به من گفت چرا صداي ضبط ماشينت بلند است. سر همين موضوع يك درگيري لفظي پيدا كرديم و اين ماجرا تمام شد.
شب حادثه وقتي قصد رفتن به خانه را داشتم، قاسم كنار باجه تلفن مرا صدا زد و با هم شروع به جر و بحث كرديم. به پيشنهاد قاسم سوار موتور شديم و به طرف حكيميه حركت كرديم. به پادگان نظامي رسيديم او از من خواست تا موتور را نگه دارم. پياده شديم، قاسم با مشت به صورتم كوبيد. چند قدم عقب رفتم. همان موقع من هم يك مشت به او زدم. او چاقو درآورد. زبانم بند آمده بود. يك ضربه به دستش كوبيدم. چاقو افتاد. او يك سنگ برداشت و من هم چاقو را از زمين برداشتم و تنها يك ضربه زدم.
متهم در آخرين دفاع گفت: آقاي قاضي من قصد دعوا كردن نداشتم اگر مي خواستم او را بكشم چرا به او كمك كردم. من زخم او را بستم جز اين حقيقت چيز ديگري ندارم كه بگويم. من حاضر بودم در آن لحظات زندگيم را بدهم تا او زنده بماند. ما بچه محل بوديم و چندين سال با هم دوست بوديم.
برپايه اين گزارش، پس از ارائه لايحه دفاعيه وكيل تسخيري متهم به قتل، قاضي عزيزمحمدي ختم جلسه را اعلام كرد و ساعتي پس از آن حكم درخصوص پرونده صادر شد. در حكم صادره ابوالفضل به اتهام قتل عمدي از سوي پنج قاضي دادگاه كيفري به قصاص نفس(اعدام)محكوم شد. حكم صادره براي تأييد به ديوان عالي كشور ارسال شد.]]>
</TEXT>
</DOC>
<DOC>
<DOCID>HAM2-841011-076</DOCID>
<DOCNO>HAM2-841011-076</DOCNO>
<ORIGINALFILE>/1384/841011/news/_havad.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[حكم قصاص قاتل هتلدار ايراني نقض شد]]>
</TITLE>
<TEXT>
<IMAGE>/1384/841011/news/011706.jpg</IMAGE>
<![CDATA[
گروه حوادث: حكم قصاص نفس مرد جواني كه به انگيزه سرقت، يك هتل دار ايراني را در تركيه به قتل رسانده بود براي دومين بار نقض شد.
به گزارش همشهري، رسيدگي به اين پرونده اواخر مهرماه سال 79 در پي شكايت خانواده هتلدار ايراني در تركيه در دستور كار ويژه پليس جنايي تهران قرار گرفت.
خانواده اين هتلدار ايراني كه لطيف نام داشت با مراجعه به شعبه1601 دادگاه جنايي تهران مدعي شدند لطيف كه صاحب يك هتل در شهر استانبول بوده است، در يكي از روزهاي شهريورماه  به دست افراد ناشناس به قتل رسيده است. با طرح شكايت، تيمي از كارآگاهان دايره 10اداره آگاهي تهران با هماهنگي پليس اينترپل شناسايي عامل يا عاملان جنايت را آغاز كردند؛ به طوري كه در نخستين تحقيقات خود متوجه شدند كه چند ماه قبل از مرگ دلخراش لطيف، وي با يك زوج جوان كه به تازگي به تركيه رفته بودند، آشنا شده بود.
به اين ترتيب، كارآگاهان در رديابي هاي ويژه خود توانستند دو جوان به نام هاي سعيد(28ساله)و فائزه(34ساله)را شناسايي كنند. اما در ادامه بررسي ها مشخص شد كه زوج جوان پس از وقوع جنايت به طور ناگهاني ناپديد شده اند. با شناسايي محل سكونت خانواده هاي سعيد و فائزه و انجام عمليات نامحسوس، مشخص شد كه آنان قصد ورود به ايران را دارند، تا اين كه صبح روز 27آذرماه زماني كه اين زن و مرد وارد فرودگاه مهرآباد تهران شده در يك عمليات ضربتي دستگير شدند.
متهمان بلافاصله پس از دستگيري به قتل هتلدار ايراني در تركيه اعتراف و تنها انگيزه خود را سرقت از وي عنوان كردند.
قاضي حجت الاسلام كوه كمره اي كه رياست جلسات محاكمه را بر عهده داشت متهمان را به دليل مشاركت در قتل عمدي به قصاص نفس(اعدام)محكوم كرد. اما حكم صادره از سوي شعبه 27ديوان عالي كشور به خاطر ابهامات موجود در پرونده از جمله استفاده سرنگ در اجراي عمليات قتل، نقض شد و پرونده به شعبه هم عرض ارجاع شد و قاضي جواد اسماعيلي پس از انجام تحقيقات تكميلي بر روي پرونده آخرين جلسه محاكمه را با حضور متهمان و وكيل اولياي دم برگزار كرد. در طول جلسه محاكمه هر يك از متهمان به آخرين دفاع پرداختند و اتهام قتل عمدي را قبول كردند اما سرقت را به هيچ عنوان نپذيرفتند.
بر پايه اين گزارش، قاضي اسماعيلي، با توجه به محتويات پرونده و اعتراف متهمان به قتل، سعيد(متهم رديف اول)را به اتهام قتل عمدي به قصاص و به خاطر سرقت به تحمل 3سال زندان و 74ضربه شلاق محكوم كرد. همچنين فائزه را به خاطر معاونت در قتل عمدي به 15سال زندان با گذشت ايام احتسابي و به خاطر سرقت به تحمل 3سال زندان محكوم كرد.
صبح ديروز حكم سعيد متهم رديف اول پرونده از سوي شعبه 27 ديوان عالي كشور براي دومين بار نقض شد. ايراد وارده از سوي قضات ديوان بدين شرح است: طريق اثباتي دادنامه در محكوميت سعيد به قصاص داراي ابهام است، بنابراين پرونده براي رسيدگي مجدد به اتهامات متهم رديف اول به دادگاه بدوي ارجاع مي گردد.]]>
</TEXT>
</DOC>
<DOC>
<DOCID>HAM2-841011-077</DOCID>
<DOCNO>HAM2-841011-077</DOCNO>
<ORIGINALFILE>/1384/841011/news/_havad.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[بررسي جرم شناختي قتل هاي ناموسي در كشور]]>
</TITLE>
<TEXT>
<![CDATA[آدمي گاهي از روي تعلق خاطر و وابستگي عاطفي رفتار ناهنجار يا خلاف الگويي در جامعه خلق مي كند كه اين تابو شكني او انگشت تعجب و سوال همگان را نشانه مي رود...
رفتارهاي جنايي عده اي از زنان و مردان جامعه در كانون خانواده كه با عنوان «جنايات ناموسي» در بين رسانه ها معرفي شده اند از آن دسته الگوشكني هاست كه موجب
مي شود انسان به فكر ذاتي بودن برخي زمينه هاي وقوع جرم بيفتد؛ يعني روانشناسي جنايي كه البته چندان با علم جرم شناسي غريبه نيست.پرونده هاي «قتل ناموسي» در تمام كشور واژه هاي مشتركي را در خود ثبت كرده اند كه «اخلاق»، «حيثيت»، «فساد» «رابطه» و «سوءظن» از ادبيات آن جمله اند. در اينجا فرق زيادي ندارد؛ گاهي زنان آزرده خاطر براي تنبيه كردن عامل فساد دست به قتل شوهر مي زنند و اوقاتي هم مردان به خاطر استرس و فشار ناشي از نوع روابط خارج از محدوده همسرانشان كه به سوءظن هم تبديل مي شود مرتكب جنايت عليه همدم خود مي شوند.يك سال قبل پدري دو دختر جوانش را به خاطر شركت در يك پارتي شبانه در شمال شهر تهران به قتل رساند. او كه پس از ديدن تصوير دخترانش در فيلم رقص و مهماني يك باغ مرتكب قتل آنها شده بود در بازجويي گفت: اين دختران آبروي ما را با انحراف اخلاقي شان از بين برده اند... چند ماه بعد هم زن جواني، قرباني شك و ترديدهاي برادر 17 ساله خود شد. دوستان برادرش به او تهمت زده بودند...
مدتي پيش نيز زني به خاطر علاقه به يكي از دوستان شوهرش، همسر قانوني خود را كشت. او پس از به دام افتادن اعلام كرد: اين مرد بيش از حد به من ابراز علاقه
مي كرد و قول داده بود كه اگر «شوهرم» كه دچار فساد اخلاقي است از ميان برداشته شود با من ازدواج مي كند...
مفاهيم جرم شناختي پرونده
بر اساس نتايج پژوهش و بررسي پديده همسركشي در 15 استان كشور، 67 درصد اين زنان به عنوان خيانت توسط همسرانشان كشته شده اند و 33 درصد در واكنش به خشونت مردان، حمله ناگهاني يا تهديد، مرتكب قتل شده اند.
آيت الله هاشم زاده هريسي عضو شوراي عالي كميسيون حقوق بشر اسلامي و فقيه حقوقدان حوادث تلخ ناشي از حساسيت ها و مواضع ناعادلانه افراد در دفاع از نواميس را يكي از مسائل مهم فرهنگي و اجتماعي مي داند و مي گويد: صيانت و حفاظت از ناموس يك اصل بديهي است. ناموس امانت پربهايي است كه جايگزيني ندارد. چرا كه كالا نيست تا جايگزين داشته باشد و اين صيانت مهمترين عامل حفظ سلامت و عفت «اجتماع و خانواده» است كه جامعه سالم و عاري از انحراف ناموسي و جنسي مي سازد.ناموس به شرف، عفت، آبرو و محارم انسان چون مادر، خواهر و همسر و كساني كه فرد متعلق به خود مي پندارد تعريف شده است و حساسيت نسبت به ناموس و شرف «غيرت» خوانده مي شود.خلاصه غيرت همان تعصب خردورزانه ديني و اخلاقي نسبت به كشور، وطن، خانواده و حيثيت افراد است.نبود اين اشتياق يك انحراف فطري است و در اسلام احاديث زيادي براي لزوم وجود آن ذكر شده است. از جمله گفته شده «خداوند در ميان محبانش آدم غيرتمند را دوست دارد». يعني كفه سنجش حب خداوند غيرت دانسته شده است. همچنين از پيامبر(ص)نقل شده كه «غيرت، نشانه ايمان است» و يا از امام صادق(ع)آورده اند كه انسان غيور هرگز به ناموس ديگران تجاوز نمي كند...
وي معتقد است: غيرت را نبايد بومي كرد يا بومي تعريف كرد. چراكه در همه جاي دنيا «تجاوز» زشت و «صيانت» زيباست و وظيفه اجتماعي و شرعي انسان حفظ كرامت و صيانت از ناموس است. لذا «غيرت» كاذب يا خود ساخته نيست كه با فرهنگ خاصي بومي شود. بومي كردن آن خطرناك است و آن را از مرزهاي اخلاقي و ديني خارج مي كند.
آيت الله هاشم زاده هريسي با تأكيد بر اين كه غيرت چهارچوب اخلاقي و شرعي دارد تصريح كرد: در غيرت بومي، حدود شرعي، اخلاقي و حقوقي مطرح نيست و تعصب كوركورانه و سنت هاي نادرست حدود آن را مشخص مي كنند.بنابراين همان قدر كه غيرت يكي از فضايل انساني و دوستي با پروردگار دانسته شده، همان اندازه هم به پرهيز و اجتناب از تغير و غيرت زدگي سفارش شده است.
بنابراين هيچ پديده اي به اندازه بي مهري و بي تفاوتي نمي تواند سبب جريحه دار شدن احساس فرد در رابطه همسري شود. چراكه افراد وجود و آينده خود را در عاطفه همسر خود مي شناسند اما اگر همسر آنها به فرد ديگري ابراز علاقه كند و در جستجوي غير باشد اين خطرناك ترين حالت ممكن در خانواده است. اما چنانچه فرد از تعادل خارج شده و توهم كاذب داشته باشد خود ساري بي اعتمادي و ظن و گمان در ميان اعضاي خانواده مي شود.عضو هيئت نظارت بر حسن اجراي قانون اساسي با بيان اين كه گاه علاقه بي حصر و حد زن و مرد به هم سبب توهم و شك خيالي مي شود تصريح مي كند: گاه توهمات در غالب واقعيت ها جلوه مي كنند. لذا فرد بايد آن قدر در حس و حتي يقين خود شك كند تا به يقين شفاف و زلال برسد. آنگاه به دنبال راه حل باشد چراكه شيطان بارها انسان را به طرق گوناگون فريب مي دهد.
افراد شكاك برخورد حلال را هم نمي پذيرند. سخت گيري، وسواس و غيرت بيش از حد مرزها و حدود را مي شكند. لذا اصل بر اين است كه نبايد مشكلات را توسعه داد و بايد از مشكلاتي كه نياز به اغماض دارند در گذشت. اما در مسائل بزرگتر بايد سعي كرد بدون سر و صدا و هياهو از معتمدين مشورت گرفت يا از طريق مراجع قضايي مسئله را حل كرد. در واقع با تدبير و نه با احساس قدم قدم در رفع مشكل اقدام كرد. گرچه گاه با صحبت و شفاف كردن مشكلات مسئله بدون جلب توجه براي غير حل مي شود. وي در پايان در خصوص ماده 630 قانون مجازات تاكيد دارد: اقدام خود افراد در برخورد با همسران خيانتكار صحيح نيست و نبايد هر كس از مسائل اجتهاد كند يا قانون را تعميم دهد. اگرچه قانون هست اما نبايد از قانون و شرع سوءاستفاده كرد. مگر اين كه موضوع شفاف باشد و فرد راه ديگري نداشته باشد.
دكتر جعفر بوالهري روانپزشك و رئيس انيستيتو روانپزشكي تهران نيز با بيان اين كه در نگاه مردم «غيرت» به تعصب، دفاع، حمايت و توجه به ارزش ها، اعتقادات و ناموس اطلاق مي شود، مي گويد: اين حمايت و تعلق از ناموس معمولاً زنان و دختران را در برمي گيرد. مردان به زنان كه ناموس آنها هستند حساس اند. همچنان كه زنان با شدت بسيار بيشتر به مردان خود حساس اند. اگر اين حساسيت به معني حفظ غريزه و دفاع از خانواده باشد نه تنها طبيعي و متعادل است بلكه هنجار و حتي ضروري است. اما چنانچه شديد و غير منطقي باشد، بيمارگونه است.اين روانپزشك عوامل بيولوژيك مانند ارث، ژن و همچنين تربيت، يادگيري اجتماعي فرهنگ و خانواده را از عوامل شكل گيري شخصيت و خصوصيات روحي افراد دانسته و معتقد است: تعلق خاطر و عشق به منظور پيوند دادن افراد به يكديگر و تحكيم ساختار خانواده و اجتماع است. حال اگر تعلق خاطر زناشويي و ناموسي واجد همه اين شرايط باشد سازنده و اعجازانگيز است در غير اين صورت، ثمره اي جز تخريب به همراه ندارد. البته عوامل زيادي در روند انحرافي دفاع از ارزش ها و جريحه دار شدن احساسات افراد نقش دارند. در حقيقت جريحه دار شدن هويت، شخصيت و ارزش ها، فرد را آشفته و بي تاب كرده و او را به تهاجم و پرخاشگري مي كشاند.رئيس انيستيتو روانپزشكي تهران ادامه مي دهد: وقتي به فرد يا نزديكان و دارايي وي و از همه مهمتر به ارزش هاي اعتقادي و ناموسي فرد توهين يا دست اندازي شود؛ او دچار سرخوردگي شكست و ناكامي مي شود و پاسخ افراد در اين موارد بيشتر حمله، تهاجم، انتقام و گاه تجاوز متقابل به حريم دشمن يا متهاجم است.افراد در هر لباس و جايگاهي فطرت مشابه دارند چون سرشت و فطرت انسان از بدو خلقت براي دوام و بقاي او بسيج شده است و بديهي است اگر فرد با توجه به زمينه هاي ارثي، آموزشي، فرهنگي و تربيت خانوادگي و محيطي نادرست آموخته باشد كه «پاسخ مشت، مشت است» يا «بكش تا كشته نشوي» «بزن تا ادب شود»، با هر تحريك يا تهاجمي مبادرت به حمله و تجاوز متقابل مي كند و بر عكس اين آموزش ها، پناه بردن به صبر، خدا، پليس مشاوره و يا نزديكان است اگرچه نقش و حضور قانون و ترس از نظارت را نيز نبايد ناديده گرفت.]]>
</TEXT>
</DOC>
<DOC>
<DOCID>HAM2-841011-078</DOCID>
<DOCNO>HAM2-841011-078</DOCNO>
<ORIGINALFILE>/1384/841011/news/_havad.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[توضيح يك خبر]]>
</TITLE>
<TEXT>
<![CDATA[در پي درج خبري در تاريخ 7 دي ماه مبني بر جزئيات جديد از پرونده قتل جنايت تهرانپارس توضيحي بدين شرح به چاپ مي رسد:
بدينوسيله مطالب عقد مرحومه اعظم با شخصي به نام محسن در سال گذشته تكذيب و ضمنا اكثر نظرات مندرج ازجمله شيطنت ايشان و يا آشنايي در دانشگاه با ناصر را عاري از حقيقت دانسته و اينجانب با ايشان 10 سال است كه دوست بوده ام و اين دوستي به همسايگي حاصل آمده است و ايشان هم با ناصر در دانشگاه آشنا نشده اند، لذا انتظار مي رود ضمن تصحيح مراتب، در صورت نياز به اطلاعات كامل تر و صحيح تر از خانواده محترم مقتول كسب خبر فرماييد.]]>
</TEXT>
</DOC>
<DOC>
<DOCID>HAM2-841011-079</DOCID>
<DOCNO>HAM2-841011-079</DOCNO>
<ORIGINALFILE>/1384/841011/news/_havad.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[گروگانگير خودكشي كرد]]>
</TITLE>
<TEXT>
<![CDATA[سايت جنايي:ماجراي گروگانگيري كه در آن مردي با در دست داشتن يك اسلحه دو نفر را كشته و يك نفر را به شدت زخمي كرده بود با خودكشي گروگان گير به پايان رسيد.
به گزارش پليس ديترويت در اين حادثه، جاموئل ساموئل 22 ساله ابتدا مادر 56 ساله و دختر عموي 14 ساله خود را هدف چندين شليك گلوله قرار داده كه بر اثر آن مادر وي جان خود را از دست داده و قرباني دوم نيز به شدت مجروح مي شود. پس از اين حادثه ساموئل به محل كار خود رفته و بار ديگر با گروگان گرفتن يكي از همكارانش وي را نيز به قتل مي رساند. وي پس از اين حادثه با شليك گلوله اي به مغزش خودكشي مي كند. به گزارش پليس، مقتول بيست و سه سال سن داشته است. در حال حاضر پليس موفق به كشف انگيزه ساموئل نشده است. اين در حالي است كه به گفته برخي از اعضاي خانواده وي او از بيماري رواني شديد رنج مي برده است. پليس جنازه ساموئل را در ماشين وي در حالي كه با شليك يك گلوله به مغزش فوت كرده بود پيدا كرد.تحقيقات بيشتر در اين زمينه ادامه دارد.]]>
</TEXT>
</DOC>
<DOC>
<DOCID>HAM2-841011-080</DOCID>
<DOCNO>HAM2-841011-080</DOCNO>
<ORIGINALFILE>/1384/841011/news/_havad.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[نااميد از روزنامه ها
كارگر ساختماني خود را سوزاند]]>
</TITLE>
<TEXT>
<![CDATA[گروه حوادث: وقتي كارگر ساختماني از روزنامه ها نااميد شد، بنزين را روي سر خود ريخت و كبريت را آتش زد. او به محمد خبر داده بود كه قصد دارد خود را به آتش بكشد. اما هيچ كس حرف او را باور نكرده بود. اميرقلي، در مقابل شركت ساختماني كه حق او را پرداخت نكرده بود، جان باخت.به گزارش همشهري، صبح روز گذشته مردي 35 ساله، پيمانكار يك شركت ساختماني، با دفتر روزنامه همشهري تماس گرفت. او گفت: تا به حال با چند روزنامه تماس گرفته ام و به همه خبر داده ام كه مي خواهم خودم را آتش بزنم.
اين مرد كه از تلفن عمومي در ميدان آزادي تماس مي گرفت گفت: «پنجاه روز براي يك شركت كار كرده ام، ولي آنها حقوق من را پرداخت نكرده اند. ديگر طاقت ندارم. امروز به مقابل شركت رفته و خود را خواهم سوزاند.»
هيچ كس باور نمي كرد سخنان اين مرد واقعيت داشته باشد. از اين دست تماس هاي تلفني با روزنامه ها زياد گرفته مي شود، اما اين بار واقعيت داشت. ساعتي بعد محمد تورنگ، رييس مركز اطلاع رساني مركز فوريت هاي پليسي تاييد كرد اميرقلي 35 ساله، بعد از ريختن بنزين بر بدن خود اقدام به خودسوزي كرد. دو نفر از كاركنان شركت با كپسول آتش نشاني به كمك اميرقلي شتافتند. شعله هاي آتش خاموش شد. اميرقلي را به سرعت به بيمارستان شهيد مطهري رساندند، ولي تمامي تلاش هاي امدادي براي نجات او بي ثمر ماند و اميرقلي بدون آ ن كه حق قانوني خود را از اين شركت كسب كند، در اثر 60 درصد سوختگي  جان  سپرد.]]>
</TEXT>
</DOC>
<DOC>
<DOCID>HAM2-841011-081</DOCID>
<DOCNO>HAM2-841011-081</DOCNO>
<ORIGINALFILE>/1384/841011/news/_havad.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دختر جوان، سارق خودرو بود]]>
</TITLE>
<TEXT>
<![CDATA[گروه حوادث: سرقت چهارمين خودرو، دختر سارق را بار ديگر به دام انداخت.
به گزارش همشهري، خودرو پيكان rd با چهار سرنشين دختر با سرعت سرسام آور در اتوبان حقاني در حال حركت بود. در چهره چهار دختر اضطراب زيادي ديده مي شد. راننده كه سارا نام داشت مي دانست اگر دقيقه اي غفلت كند بار ديگر دستبند پليس به دستانش زده خواهد شد و اين بار ديگر نمي تواند از حبس رهايي يابد.چرخ هاي خودرو پيكان rd بر روي آسفالت اتوبان حقاني چنان مي چرخيد كه گويي در آستانه پرواز است. خودرو پليس آژيركشان خودروي چهار دختر مضطرب را تعقيب مي كرد. پليس چندين بار دستور ايست داد ولي دختر راننده توجهي به امر پليس نكرد و با همان سرعت به حركت خود ادامه داد تا اين كه در يك تقاطع سارا كنترل فرمان خود را از دست داد و به ديوار كوبيد.پليس بدون درنگ وارد عمل شد. سارا 18 ساله كه تاكنون سه مرتبه به اتهام سرقت خودرو در شهر تهران بازداشت شده در دادسراي امور جنايي تهران مورد بازجويي قرار گرفته بود، اين بار به بازپرس قريشي زاده گفت: عصر پنج شنبه با طرح يك نقشه از يكي از آژانس هاي شهر تهران به مقصد فرحزاد خودرويي كرايه كردم. در طول مسير با ترفند خود با راننده دوست شدم و براي كشيدن قليان به يك رستوران رفتيم. در مسير بازگشت، راننده براي خريد سيگار خودرواش را ترك كرد، من از اين فرصت استفاده كرده و خودرو را دزديدم. تحقيقات پليس، قضايي بر روي پرونده مذكور ادامه خواهد يافت.]]>
</TEXT>
</DOC>
<DOC>
<DOCID>HAM2-841011-082</DOCID>
<DOCNO>HAM2-841011-082</DOCNO>
<ORIGINALFILE>/1384/841011/news/_informatic.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[يافته هاي جديد نشان مي دهند كه چرا ويروس ها زنده مي مانند
بي نظمي، عامل بقا
راز قدرت ويروس ها در كار تيمي است، طوري كه با ايجاد تنوع زياد در جمعيت خود براي حمله به ارگانيسم ها تقسيم كار مي كنند]]>
</TITLE>
<TEXT>
<IMAGE>/1384/841011/news/011766.jpg</IMAGE>
<![CDATA[
گروه دانش و فناوري- مريم جعفر اقدمي: معمولا در مورد تكامل و بقاي گونه هاي زيستي آنهايي كه سازگاري بيشتري با محيط دارند برنده تنازع بقا هستند. اما انگار در مورد ويروس ها بي نظمي و هرج ومرج عامل مهمتري است. آزمايش بر روي ويروس فلج اطفال نشان مي دهد ويروس هايي كه ژن هايشان را به جاي دي ان آ بر روي آر ان آ حمل مي كنند، تجهيزاتي براي تصحيح ژنوم خود هنگام كپي كردن آن ندارند.
آنزيم هاي سازنده آر ان آ كه كپي سازي را انجام مي دهند ممكن است اشتباه كنند، بنابراين هرگاه به ارگانيسمي حمله كنند سيلي از ويروس هاي جهش يافته نيز توليد مي كنند. ويروس شناسان در دهه 90 پيشنهاد دادند كه اين سيل «شبه ويروس» ها به جاي اينكه مزاحم باشند، ممكن است نجات دهنده ويروس ها هم باشند. يعني ويروس هايي توليد كنند كه با روش هاي مختلف سيستم هاي دفاعي ارگانيسم ها را شكست دهند. اين دقيقا همان چيزي است كه از ويروس ها مي شناسيم، يعني با يك جهش ژنتيكي تغيير مي كنند و در برابر داروها و سيستم دفاعي ايمني بدن مقاوم مي شوند. اين موضوع كه به صورت رياضي مدلسازي شده بود، هيچگاه به طور تجربي نشان داده نشد. اما حالا رائول آدينو و همكارانش از دانشگاه كاليفرنيا، اين مشاهده تجربي را انجام داده اند. آنها گونه اي از ويروس فلج اطفال را كشف كرده اند كه دقت ساخت آر ان آي آن بسيار بالاست و سه تا چهار بار كمتر از ديگر ويروس هاي فلج اطفال اشتباه كپي سازي و تكثير دارد. اين ويروس در آلوده كردن موش ها خيلي خوب عمل نمي كند و حتي نمي تواند از بافت هاي مانع عبور كند كه مهاجمين داخل خون را از ورود به مغز و نخاع حفظ مي كنند. درست همان محلي كه ويروس فلج اطفال بيشترين موفقيت را در كپي سازي دارد و قربانيان را از پا در مي آورد.
وقتي اين تيم تحقيقاتي بي نظمي ژنتيكي اين ويروس را به طور مصنوعي با يك داروي جهش زا ترميم كردند، بيماري زايي آن هم به حداكثر خود رسيد. پس از آن نمونه هايي از ويروس را از مغز موش ها برداشتند و براي آلوده كردن موش هاي ديگر از آن استفاده كردند. اين بار، بدون كمك جهش مصنوعي دوباره به ويروسي بي خاصيت تبديل شد. اما وقتي آن ويروس بي خاصيت را به اضافه ويروس معمولي به موش ها دادند، هر دو گونه ويروس وارد مغز شدند. اين اولين باري است كه پژوهشگران تنوع ويروس ها را به كمك خودشان دستكاري مي كنند. به جاي مفهوم ويروس سازگارتر در اين شرايط ارتشي از ويروس هاي متفاوت با نقش هاي مختلف مشاهده مي شوند كه همراه با هم به ويروس اجازه تحرك مي دهند. اين ارتش بايد به طور همزمان سيستم دفاعي يك ارگانيسم را شكست دهد و در ضمن بايد خود را تكثير كند و به بدن ديگري حمله كند. وقتي كه ديگر ويروس ها باعث تورمي مي شوند كه موانع جريان خون به سمت مغز را باز مي كنند، يك ويروس ديگر ممكن است عناصري از سيستم دفاعي را به دام بيندازد.
اين كشف در مورد حمله گروهي ويروس ها مي تواند در شكست آنها كمك مان كند. براي مثال، اين پژوهشگران پيشنهاد مي كنند كه براي ضعيف كردن ويروس ها از سازو كارهايي براي تكثير ويروس با دقت بالا استفاده شود كه توانايي آنها را براي جهش به شكل هاي خطرناك كاهش دهد. در حاليكه بعضي از داروهاي ضد ويروسي تاكتيك متضاد آن را به كار مي گيرند. استراتژي آنها اين است كه اگر ويروس ها هنگام كپي آر ان آ بيش از حد به هم ريخته مي شوند، براي بقا يافتن بيشتر زاد و ولد مي كنند. داروهايي كه باعث جهش مي شوند مي توانند ويروس ها را با نرخ جهش بيشتر به نابودي بكشانند. تحقيقات پيشين بر روي ويروس فلج اطفال نشان مي دهد كه اين داروها ممكن است فايده بيشتري نسبت به ايجاد شرايطي براي ويروس ها كه اشتباهات كمتري انجام دهند، داشته باشند.
اما آدينو مي گويد ممكن است قدرت بيماري زايي اين ويروس  ها از كپي كردن پر از اشتباهشان ناشي شود. براي همين راه چاره رسيدن به ساز و كاري است كه دقت كپي سازي ويرو ها را كاهش دهد، تا با يك شكل شدن پس از چند نسل به راحتي نابود شوند.
منبع:.2005 newscientist,10dec]]>
</TEXT>
</DOC>
<DOC>
<DOCID>HAM2-841011-083</DOCID>
<DOCNO>HAM2-841011-083</DOCNO>
<ORIGINALFILE>/1384/841011/news/_informatic.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[خطر؛ مراقب گوش هاي خود باشيد]]>
</TITLE>
<TEXT>
<IMAGE>/1384/841011/news/011769.jpg</IMAGE>
<![CDATA[
گروه دانش و فناوري- مرتضي اسلام زاده: هر روز شاهد اختراعات و ابداعات جديدي هستيم. يكي از جديد ترين اينها آي پاد است. آي پاد ويدئويي جديد ترين نمونه از اين خانواده است كه مي تواند قطعه هاي كوتاه فيلم يا موسيقي تصويري شده را نمايش  دهد. متأسفانه عدم دقت در چگونگي استفاده و شدت ميزان كيفيت و كميت آنچه به گوش مي رسد مي تواند به گوش انسان آسيب برساند. امروزه در كشورهايي كه آي پاد مرسوم شده تقريباً به هر طرف كه نگاه كنيد يكي را مي بينيد كه اين وسيله را در دست و گوشي هاي خوش فرم سفيد رنگش را در گوش دارد.
اين درست و به جاي خود كه با مطلوب ترين شيوه شنيدن نغمه هاي دلپذير، فاصله به حداقل رسيده است، اما كارشناسان هشدار مي دهند كه استفاده كننده بايد هشيار باشد و بداند كه استفاده از اين نوع وسايل به صورت بي رويه و مفرط به حس شنوايي لطمه هايي وارد مي سازد كه گاه ممكن است جبران ناپذير باشد. اكثر جوانان مايل اند به موسيقي با صداي بسيار بلند گوش بدهند و اتفاقي كه ممكن است رخ دهد خطر از دست دادن بخشي از حس شنوايي است. البته تنها حجم سنگين و بلند امواج نيست كه به گوش جوانان صدمه مي زند بلكه مدت استفاده هم بايد مورد توجه قرار گيرد. هرچه مدت استفاده طولاني تر باشد خطر بروز عوارض و آسيب هم در گوش بيشتر است.
هنگامي كه سلول هاي مويين حسي، در گوش داخلي آسيب ببينند به حس شنوايي خدشه اي جبران ناپذير و غيرقابل علاج وارد مي شود. بر پايه اطلاعات حاصل از انجام آزمايش هاي مخصوص وقوف بر شدت شنوايي، استفاده بيش از حد از آي پاد مشخصاً كار سلول هاي ويژه شنيدن اصوات به اصطلاح نازك و بالا را مختل مي كند. دكتر ليندا جي كوپ كانديد، متخصص در حس نيروي شنوايي كه در مركز مطالعه مباحث شنيداري دانشگاه جرج واشنگتن فعاليت دارد مي گويد: «هنگامي كه در شنيدن اصوات به شدت تيز  يا در اصطلاح موسيقي، زير، دچار مشكل شويم. اشكالي مثل عدم درك صحيح كلمات و چه بسا بروز يك واكنش كلامي نادرست و نابجا و نامطلوب كه احياناً موجب لبخند و تبسم و يا شايد تمسخر ديگران شود به وجود مي آيد. در موارد پيشرفته هم ناشنوايي كامل هم پيش مي آيد.»
البته تنها استفاده نادرست از آي پاد موجب بروز مشكل و تخريب حس شنوايي نمي شود بلكه انواع وسايل الكترونيكي ريز نقش كه بايد اصوات و اطلاعات را وارد گوش كند به نيروي شنوايي جوانان آسيب مي رساند. از جمله اولين علايم از دست رفتن بخشي از قوه شنوايي، شنيدن دايم صداي زنگ است و درك كلمات به صورت مبهم است.
دكتر كانديد ضمن اشاره به نحوه جلوگيري از بروز اين وضع مي گويد: «ما فقط يك جفت گوش داريم و به محض اينكه حس شنوايي خود را از دست بدهيم براي به دست آوردن دوباره شنوايي بايد دوباره متولد شويم!؟ من تمايل دارم كه به جوانان نسل جديد بگويم تا بدانند و متوجه باشند در صورت غفلت و بي دقتي، با گوش خود چه ها خواهند كرد. بنابراين شنيدن با چه شدت و حدتي و كميت و كيفيتي توصيه مي شود.»
قانون كلي چنين است: بلند كردن و بالا بردن صدا تا حداكثر حدود نيمي از حداكثر حجم ممكن، براي هر وسيله و دستگاه صوتي، يعني اگر بالاترين درجه 10 است، نبايد از 5 فراتر رفت و اگر لازم است كه چنين شود بايستي براي شنيدن، مدت زماني به مراتب كوتاه تري را جهت شنيدن در نظر گرفت.
منبع: ap.org]]>
</TEXT>
</DOC>
<DOC>
<DOCID>HAM2-841011-084</DOCID>
<DOCNO>HAM2-841011-084</DOCNO>
<ORIGINALFILE>/1384/841011/news/_informatic.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[همايش نرم افزارهاي آزاد- متن باز]]>
</TITLE>
<TEXT>
<![CDATA[گروه دانش و فناوري- علي اصغر محمدي: همايش نرم افزارهاي آزاد- متن باز، با هدف ايجاد هماهنگي و همكاري اركان مختلف كشور از جمله مجلس و دولت در زمينه سياستگذاري توسعه فناوري اطلاعات در كشور، با عنوان «مديريت طرح ملي نرم افزارهاي آزاد- متن باز»، توسط مركز تحقيقاتي فناوري اطلاعات و ارتباطات پيشرفته دانشگاه صنعتي شريف و با همت مركز پژوهش هاي مجلس شوراي اسلامي فردا(دوشنبه)، در سالن فارابي مركز پژوهش ها برگزار مي شود.
براساس اين گزارش، يكي ديگر از اهداف اين همايش آشنايي با مفاهيم و چارچوب هاي نرم افزارهاي آزاد- متن باز، اعلام شده است. همچنين در اين همايش كه با حضور جمعي از نمايندگان مجلس شوراي اسلامي و سياستگذاران فناوري اطلاعات كشور برگزار مي شود، مهندس رضا باقري اصل، مدير گروه ارتباطات و فناوري هاي نوين مركز پژوهش هاي مجلس، دكتر حميدرضا ربيعي، مدير مركز تحقيقاتي فناوري اطلاعات و ارتباطات پيشرفته دانشگاه صنعتي شريف و دكتر محمدخوانساري سخنراني خواهند كرد و در پايان همايش نيز جلسه پرسش و پاسخ برگزار خواهد شد.]]>
</TEXT>
</DOC>
<DOC>
<DOCID>HAM2-841011-085</DOCID>
<DOCNO>HAM2-841011-085</DOCNO>
<ORIGINALFILE>/1384/841011/news/_informatic.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[علت مرگ در حين خواب]]>
</TITLE>
<TEXT>
<IMAGE>/1384/841011/news/011775.jpg</IMAGE>
<![CDATA[
ايرنا: محققان در تازه ترين بررسي هاي خود دريافته اند كه همه مرگهايي كه در حين خواب رخ مي دهند، ناشي از ايست قلبي نيست بلكه در مواردي قطع تنفس باعث اين پديده مي شود. به نوشته نشريه «نيچر عصب شناسي» گروهي از محققان نوعي ماده سمي را كه مستقيما روي سلولهاي عصبي تاثير مي گذارد به درون بخش كوچكي از مغز(غده پري- بوتزينگر)شماري از موش ها تزريق كردند. اين ناحيه نقشي اساسي در تنظيم تنفس ايفا مي كند. موشها پس از چند روز دچار ناراحتي هاي تنفسي شدند. اين ناراحتي ها ابتدا در جريان خواب عميق(اي.آر.ام)ظاهر شد و سپس دوره خواب سبك اين جانوران نيز بسط يافت و دست آخر حتي در هنگام بيداري نيز برايشان مشكل ساز شد. وقفه در ضرباهنگ تنفس اين جانوران بخصوص در ميان موش هاي مسن تر با سرعت بيشتري بسط پيدا كرد و بر دامنه و تواتر آن افزوده شد. به موازات اين امر سلول هاي عصبي ناحيه تزريق شده نيز بيشتر و بيشتر دچار زوال و فساد شدند.
از بين  رفتن سلولهاي عصبي در اين ناحيه(به واسطه امراضي كه در سنين بالا عارض مي شود)موجب مي شود تا قطع تنفس در هنگام خواب براي اين قبيل افراد شديدتر شود تا آنكه بالاخره زماني فرا رسد كه بدن نتواند در حين وقفه طولاني در زمان قطع تنفس، خود را از اين حالت بيرون آورد. به اين ترتيب شخص در حالي كه بقيه اعضايش هنوز سرگرم كار هستند، از پاي در مي آيد.]]>
</TEXT>
</DOC>
<DOC>
<DOCID>HAM2-841011-086</DOCID>
<DOCNO>HAM2-841011-086</DOCNO>
<ORIGINALFILE>/1384/841011/news/_informatic.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[بيماري مانكن ها]]>
</TITLE>
<TEXT>
<![CDATA[گروه دانش و فناوري- صدف كوهكن: آنوركسيا نروزا((anorexia nervoza كه به آن بيماري مدل ها يا مانكن ها هم مي گويند، عبارت از يك بي اشتهايي عصبي است، در اين بيماري، نگراني دائمي مبني بر افزايش وزن وجود دارد و بيشتر در خانم هاي جوان شايع است.
اين افراد با وجود لاغري در صدد كاهش وزن برمي آيند و يك خودگرسنگي اجباري را پيش رو مي گيرند، كه اين باعث كاهش حدود 25 درصد يا بيشتر در وزن آنها مي گردد. در اين اختلال در واقع فرد به قدري گرسنگي را برخود تحميل مي كند كه لايه چربي زير پوست به ميزان خطرناكي، كاهش مي يابد. به طرزي كه استخوان هاي دنده ها به وضوح قابل مشاهده است.
از عوارض لاغري و كم چربي در بدن و زير پوست مي توان به: عصبانيت هاي شديد و دائم، ضعف، بي حالي، پوست خشك، مشكلات معدي و گوارشي، كم شدن مقاومت بدن در برابر بيماري ها و... اشاره كرد.
از اين رو، اين هشدار را به خانم هاي جواني كه بيش از حد به افزايش وزن خود حساسيت نشان مي دهند، مي دهيم كه در صورتي كه اين كاهش وزن شكل وسواسي به خود بگيرد، خطرات احتمالي ناشي از رژيم هاي غلط، گاهاً غيرقابل برگشت خواهند بود و در مواردي اين لاغري مفرط به مرگ ختم مي شود.]]>
</TEXT>
</DOC>
<DOC>
<DOCID>HAM2-841011-087</DOCID>
<DOCNO>HAM2-841011-087</DOCNO>
<ORIGINALFILE>/1384/841011/news/_informatic.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[اعتراض سازمان بهداشت جهاني به چين]]>
</TITLE>
<TEXT>
<IMAGE>/1384/841011/news/011772.jpg</IMAGE>
<![CDATA[
گروه دانش و فناوري- محمدتقي رسولي: مسئولان سازمان بهداشت جهاني از عدم همكار ي چيني ها در تحويل نمونه پرندگان مرده در اثر آنفولانزا ابراز نارضايتي كردند. مسئول قسمت آسيا _ اقيانوسيه سازمان بهداشت جهاني با بيان اين موضوع اعلام كرد: فرستادن نمونه پرندگان آلوده به سازمان و همچنين ساير كشورهاي علاقمند براي تحقيق، مي تواند راهكار مفيدي براي پيدا كردن واكسن و يا داروي ضد ويروس h5n1 باشد و در نهايت از ورود اين ويروس به انسان ها جلوگيري كند.
وزارت كشاورزي چين، سال گذشته 5 پرنده آلوده را به سازمان بهداشت جهاني تحويل داده بود، ولي در سال جاري از انجام اين امر سرباز زد. اين در حالي است كه در سال جاري حداقل 31 مورد اعلام رسمي در مورد فوت پرندگان با ويروس آنفولانزاي مرغي وجود داشته است. وزارت بهداشت چين در هفته جاري با تحويل جسد 2 تن از افرادي كه بر اثر اين ويروس فوت كرده اند، موافقت كرد. تا كنون 6 نفر در چين بر اثر اين ويروس جان خود را از دست داده اند.چيني ها به اين اعتراض سازمان بهداشت جهاني، پاسخي نداده اند.
منبع:ap.org]]>
</TEXT>
</DOC>
<DOC>
<DOCID>HAM2-841011-088</DOCID>
<DOCNO>HAM2-841011-088</DOCNO>
<ORIGINALFILE>/1384/841011/news/_informatic.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ستاره هاي جديد «درخت كريسمس»]]>
</TITLE>
<TEXT>
<IMAGE>/1384/841011/news/011778.jpg</IMAGE>
<![CDATA[
گروه دانش و فناوري- محمدتقي رسولي: اخترشناسان موفق به كشف درخت كريسمس(مجموعه اي از ستاره ها)در فضا شده اند كه فاصله  آنها با زمين 2500 سال نوري است. دانشمندان دانشگاه آريزونا با استفاده از تلسكوپ فضايي ناسا اين ستاره ها را كشف كرده اند كه طبق اظهار اين دانشمندان چگالي، دماي هوا و جاذبه آنها مطابق پيش بيني ها بوده است. دانشمندان با مشاهده اين مجموعه از ستاره ها متوجه شدند كه فضاي بين ستاره ها اتفاقي نبوده و همه با فواصل مساوي از يكديگرند. اين ستاره ها كه به نظر كمتر از 100 هزار سال عمر دارند در صورت فلكي  تك شاخ قرار دارند. اين صورت فلكي زمستان ها در شرق صورت فلكي جبار قابل رؤيت است. تصوير گرفته شده توسط تلسكوپ فضايي ناسا اين فرضيه را تقويت مي كند كه سنگيني و چگالي گازها و گرد و خاك از عوامل شكل گيري و فرم گيري ستاره ها است. طبق اعلام اين دانشمندان و اخترشناسان اين اولين نمايش و تصويري است كه باعث تأثير فرضيه فوق مي گردد. همچنين اين تصوير مي تواند تئوري سقوط جاذبه اي جيمز جينز اخترشناس انگليسي(سال 1900)را تأييد نموده و كمك شاياني به تشخيص سيستم فرم گيري خورشيد نمايد. آنها اعتقاد دارند عملياتي كه در حال حاضر براي اين مجموعه ستاره ها اتفاق مي افتد، عملياتي است كه 5/4 ميليون سال قبل در مورد خورشيد اتفاق افتاده است. مجموعه درخت كريسمس بسيار جوان بوده و براي تشكيل سياره زمان زيادي لازم خواهد داشت. اين اكتشاف حدوداً يك سال پيش به وقوع پيوسته بود ولي پس از يك سال تحقيق به اطلاع عموم رسيد. دوربين هاي ناسا با استفاده از اشعه مادون قرمز و تكنولوژي جديد اخترشناسي موفق به رويت اين مجموعه گرديده اند.
منبع:ap.org]]>
</TEXT>
</DOC>
<DOC>
<DOCID>HAM2-841011-089</DOCID>
<DOCNO>HAM2-841011-089</DOCNO>
<ORIGINALFILE>/1384/841011/news/_informatic.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[پايگاه تجارت ماشين آلات صنعتي]]>
</TITLE>
<TEXT>
<![CDATA[گروه دانش و فناوري: اولين پايگاه تجارت الكترونيك در حوضه گسترده ماشين آلات صنعتي، تجهيزات صنعتي و خطوط توليد راه اندازي شد. پايگاه بين المللي اطلاع رساني صنعتي، كه در حال حاضر متشكل از بانك اطلاعات مصور ماشين آلات صنعتي و بانك اطلاعات املاك صنعتي است، روي شبكه جهاني اينترنت و براي اولين بار در ايران با هدف رفع نياز جامعه صنعتي كشور در زمينه هاي ماشين آلات صنعتي، خطوط توليد و املاك صنعتي و همچنين تسريع در امر اطلاع رساني از صنعت به دو زبان فارسي و انگليسي تأسيس شد.از جمله كاربردهاي پايگاه اينترنتي فن ياب براي صنعتگران و توليد كنندگان، مي توان به موارد زير اشاره نمود:
* جست وجوي سريع و يا بر اساس كاتالوگ الكترونيك طبقه بندي شده ماشين آلات صنعتي و املاك صنعتي مورد نياز.
* مشاهده ماشين آلات صنعتي و املاك صنعتي موجود، با تمامي مشخصات و تصوير و سفارش جهت خريد آنلاين
* ثبت نيازمنديهاي صنعتگر و مطلع ساختن وي در صورت پيدا شدن موارد متناسب با آن نياز از طريق پست الكترونيك.
* صنعتگران مي توانند ماشين آلات و املاك صنعتي را كه مايل به فروش آنها هستند، به صورت رايگان به پايگاه بسپارند.
* اطلاع رساني از صنعت به صورت اخبار، مقالات و ليست هفتگي مزايده ها و مناقصه هاي به چاپ رسيده در نشريات.
اين پايگاه علاوه بر ويژگي هاي فوق، به معرفي توانمنديهاي شركت ها، ماشين سازان و توليد كنندگان داخلي به جامعه صنعتي داخل و خارج از كشور نيز مي پردازد.علاقه مندان جهت اطلاعات بيشتر مي توانند به آدرس www.fanyab.com مراجعه نمايند.]]>
</TEXT>
</DOC>
<DOC>
<DOCID>HAM2-841011-090</DOCID>
<DOCNO>HAM2-841011-090</DOCNO>
<ORIGINALFILE>/1384/841011/news/_informatic.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[اينترنت با خطوط برق]]>
</TITLE>
<TEXT>
<![CDATA[گروه دانش و فناوري- محمدتقي رسولي:شركت خدماتي txu هفته گذشته اعلام كرد، در ادامه پروژه 150 ميليون دلاري خود قصد دارد سرويس اينترنت پرسرعت را با استفاده از شبكه برق سراسري در ايالت تگزاس به ميليون ها كاربر ارائه دهد.
اين پروژه بخشي از پروژه سراسري كشور آمريكا موسوم به شبكه هوشمند است كه در آن با استفاده از خطوط سراسري برق، سرويس اينترنت نيز به كاربران ارائه خواهد شد.
اين پروژه كه به نظر مي رسد تا نيمه دوم سال 2006 به طول انجامد با همكاري مشترك شركت هاي txu و communication group است.
با راه اندازي پروژه شبكه هوشمند در آمريكا، كل شبكه برق و اينترنت از راه دور قابل كنترل و قطعي ها و مشكلات آن قابل پيگيري خواهد بود. در واقع اين سرويس اينترنت هدف فرعي اين پروژه خواهد بود و در كل هدف از اين پروژه راه اندازي شبكه سراسري برق است كه به صورت از راه دور قابل كنترل باشد، خواهد بود.
اين پروژه كه در اوايل سال آينده آغاز مي شود، در اولين فاز 14هزار مايل خطوط انتقال و صد هزار مايل خطوط توزيع خواهد داشت و با انجام اين فاز توانايي سرويس به 2 ميليون كاربر را در منطقه اعيان نشين دالاس فراهم خواهد نمود.
روش بي پي ال(پهناي باند با استفاده از خطوط برق)روش بسيار مفيدي براي مناطق دورافتاده، روستاها و فواصل دور است كه با استفاده از شبكه برق سراسري بتوان سرويس اينترنت و در نتيجه ارتباطات را به مشتريان ارائه كرد.
در روش بي پي ال با همان سرعت كه در خطوط dsl و كابل وجود دارد مي توان از اينترنت استفاده نمود.در حال حاضر در قسمتي از بخش سينسيناتي اين سرويس به صورت آزمايشي راه اندازي شده است كه ماهانه20 الي 45 دلار براي كاربران هزينه دارد و سرعتي حدود 3مگابايت در ثانيه داراست. در حال حاضر 50 هزار كاربر در اين بخش از اين سرويس استفاده مي نمايند.
به گزارش خبرگزاري آسوشيتدپرس، پروژه بي پي ال در اكثر نقاط به صورت آزمايشي راه اندازي شده است ولي  به زودي به صورت عملي درخواهد آمد.
منبع: computer تworld.com]]>
</TEXT>
</DOC>
<DOC>
<DOCID>HAM2-841011-091</DOCID>
<DOCNO>HAM2-841011-091</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[روزانه 1700 كيلو موادمخدر به كشور وارد مي شود]]>
</TITLE>
<TEXT>
<IMAGE>/1384/841011/news/011727.jpg</IMAGE>
<![CDATA[
گروه اجتماعي : رئيس مركز مبارزه با مواد مخدر نيروي انتظامي با اعلام دستگيري 87 هزار و 900 قاچاقچي طي 9 ماه گذشته سال جاري در كشور گفت: با دستگيري اين قاچاقچيان، يكهزار و 100 باند بزرگ قاچاق مواد مخدر منهدم شده و همچنين 194 هزار تن از معتادان دستگير شدند.
به گزارش ايسنا سردار مهدي ابويي روز شنبه با اعلام اين كه در اين مدت، 218 تن و 500 كيلوگرم انواع مواد مخدر توسط نيروهاي انتظامي در كشور كشف شده است، گفت: آمار كشفيات امسال در مقايسه با مدت مشابه سال قبل، 5 درصد افزايش داشته است.
وي با ارائه گزارش عملكرد 9 ماهه ماموران مبارزه با مواد مخدر ناجا اعلام كرد: با توجه به حجم توليد مواد مخدر در افغانستان طي سال جاري و وضعيت ورود مواد مخدر از پاكستان و افغانستان به داخل كشور برآوردهاي صورت گرفته حاكيست كه ميزان حجم ورود حشيش ، مرفين و ترياك 20 درصد كاهش داشته است و بر اين اساس ماموران توانستند فراواني ورود اين مواد را 25 درصد نسبت به سال گذشته كاهش دهند.
سردار ابويي با اعلام اينكه در 9 ماهه اول امسال، 4 هزار و 350 كيلوگرم هروئين  كشف شده است، افزود: اين ميزان كشفيات در مقايسه با مدت مشابه سال قبل، 16 درصد افزايش داشت و اين در حاليست كه كشفيات مربوط به ترياك به 165تن و 300 كيلوگرم رسيده كه 30 درصد كشفيات ترياك را با افزايش مواجه كرده است.
وي با اعلام اينكه طي 9 ماه اخير، كشفيات هروئين 4 هزار و 800 كيلوگرم و حشيش 36 تن و 300 كيلوگرم بوده است، افزود: ميزان كشف مرفين بر اساس آخرين آمارها بيانگر 48 درصد كاهش كشف بوده و اين در حاليست كه كشف حشيش نيز 38 درصد كاهش را نشان مي دهد كه بدين ترتيب مي توان گفت در جريان مبارزه با ماده مخدر هروئين، با كاهش 15 درصدي ورود اين ماده مواجه بوده ايم.
سردار ابويي با اعلام اينكه ورود حشيش به كشور نيز كاهش50 درصدي داشته است ، اظهار كرد: اين مهم حاكي از كاهش 37 درصدي كشفيات حشيش بوده است كه در پي آن به ميزان 13درصد فراواني مصرف حشيش در كشور نيز كاهش يافته است.
به گزارش خبرگزاري دانشجويان ايران، وي با هشدار نسبت به افزايش ميزان ناخالصي ها در انواع مواد مخدر گفت: با توجه به كنترل و كاهش فراواني انواع مواد مخدر در سال جاري،   اين روند موجب شده قاچاقچيان به ميزان ناخالصي هاي انواع مواد مخدر بيفزايند، به طوري كه به 97 درصد مواد مخدر هروئين ، ترياك و حشيش مصرفي در كشور حدود 50 درصد مواد زايد افزوده شده و در اختيار متقاضيان قرار مي گيرد.
سردار ابويي همچنين با اشاره به افزايش قيمت مواد مخدر در كشور تأكيد كرد: اين افزايش حاكي از كاهش ورود مواد مخدر بدنبال عمليات هاي موفق پليسي در مبارزه با باندهاي قاچاق مواد مخدر به داخل كشور است.
وي با اشاره به انجام 340 عمليات درگيري مسلحانه طي 9 ماهه گذشته در شرق كشور گفت: در جريان درگيري هاي ماموران انتظامي با عوامل و عناصر گروههاي مسلح قاچاق كه به شهادت 30 تن از ماموران منجر شد، 165تن از قاچاقچيان به هلاكت رسيدند و 576 تن نيز دستگير شدند.
سردار ابويي با اعلام اينكه 13 درصد از دستگيري قاچاقچيان مربوط به اصلي ترين عناصر ورود مواد مخدر به كشور بوده است، گفت: بر اين اساس بالغ بر 11 هزار تن از قاچاقچيان اصلي باندهاي مافيايي قاچاق مواد مخدر طي 9 ماهه گذشته شناسايي و دستگير شدند.
به گزارش ايسنا، وي با اعلام اينكه نيروي انتظامي موفق شد، 105 ميليارد تومان خسارت مالي به باندهاي مافيايي قاچاق وارد كند، گفت: اين امر ورود و انتقال قاچاق مواد مخدر به ايران را با افزايش هزينه مواجه كرده و در پي اين افزايش، شبكه هاي اصلي قاچاق در منطقه تلاش خود را براي تغيير مسيرهاي ترانزيت مواد مخدر آغاز كرده اند، به طوري كه طي اين 9 ماه شاهد افزايش قاچاق حشيش از مرزهاي دريايي پاكستان و همچنين افزايش انتقال هروئين در مسيرهاي آسياي ميانه بوده ايم.
سردار ابويي درباره آخرين برآوردهاي نيروي انتظامي از ميزان حجم مواد مخدر توليدي در افغانستان كه به ايران ترانزيت مي شود ، اظهار كرد: حجم ترياك ورودي از افغانستان به ايران، بالغ بر 30 درصد توليد ترياك اين كشور و حاكي از كاهش 50 درصدي است.
وي با بيان اينكه ماموران مبارزه با مواد مخدر ناجا روزانه تنها موفق به كشف 40 درصد مواد مخدر مصرفي و يا ترانزيت شده به كشور مي شوند ، گفت: با توجه به حجم مواد مخدر توليدي افغانستان و ميزان ترانزيت روزانه ، بالغ بر يكهزار و 700 كيلوگرم انواع مواد مخدر به كشور وارد مي شود كه از اين ميزان 750 كيلوگرم در طول 24 ساعت توسط ماموران كشف و بقيه آن در چرخه توزيع و ترانزيت قرار مي گيرد.
عكس:شهيد محمدكربلايي احمد]]>
</TEXT>
</DOC>
<DOC>
<DOCID>HAM2-841011-092</DOCID>
<DOCNO>HAM2-841011-092</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[انتقاد مركز پژوهشهاي مجلساز 14 نوع قانون استخدامي در كشور]]>
</TITLE>
<TEXT>
<![CDATA[گروه اجتماعي: مركز پژوهشهاي مجلس شوراي اسلامي طي يك اظهارنظر كارشناسي، ضمن انتقاد از وجود 14 نوع قانون استخدامي در كشور، خواستار اصلاح نظام هماهنگ حقوق كاركنان براي ايجاد ارتباط بين ميزان حقوق با كارايي افراد شد.
به گزارش واحد اطلاع رساني مركز پژوهشها، دفتر مطالعات اجتماعي اين مركز در يك اظهارنظر كارشناسي پيرامون لايحه «مديريت خدمات كشوري» با اشاره به آسيبها و مسائل بسيار موجود در نظام اداري ايران افزود: ساختن يك نظام اداري جديد، پويا و كارآمد مستلزم تجديدنظر در قواعد موجود و بازنگري اساسي در كليه هنجارها و نهادهاي موجود است و در همين ارتباط نظر متعادل آن است كه كليت اين لايحه(مديريت خدمات كشوري)موردقبول باشد اما مواد آن با رويكرد جديدي بايد دستكم طي مدت يك سال اصلاح شود. همچنين براي پاسخگويي به انتقادات مردم و نمايندگان فعلاً بايد بخشهايي از نظام هماهنگ با هدف تأمين حداقل حقوق و برقراري ارتباط بين حقوق و كارايي(پرسنل)مورد اصلاح و بازنگري قرار گرفته و نسبت به ساير بخشها اولويت يابد.
در بخش ديگري از اين اظهارنظر كارشناسي آمده است: اگرچه منظومه ديوان سالاري با ساختارها و قوانين بسياري پيوستگي دارد، اما يكي از مهمترين اركان آن قوانين استخدامي است كه در طول چهار دهه اي كه از تدوين و اجراي آن مي گذرد با تغييرات و اصلاحات زيادي مواجه شده است و تغييرات جزئي و مقطعي كه در طول ساليان گذشته اعمال شده، انسجام دروني اين قوانين را تضعيف كرده و در همين حال دستگاه هاي متعددي نيز از پوشش و دامنه شمول آن خارج شده اند به طوري كه در حال حاضر 14 نوع قانون استخدامي در كشور وجود دارد.
دفتر مطالعات اجتماعي در ادامه اين اظهارنظر كارشناسي همچنين از وجود انحرافات و آشفتگي هاي بسيار در نظام پرداخت دستمزدها خبر داد و افزود: در شرايط كنوني نظام پرداخت كاركنان دولت بسيار بي تعادل و نابرابر بوده و نارضايتي فراگيري را در جامعه به وجود آورده است.
مركز پژوهشها با اشاره به تجربيات موجود در اين زمينه افزود: تجربه نشان مي دهد كه اصلاحات جزئي نمي تواند روابط موجود را متحول نمايد و براي ايجاد نظام پرداخت متعادل و قابل قبول مي بايد ساير اجزا و اركان نظام اداري نيز مورد بازنگري قرار گيرند و به عبارت ديگر نگاه جامع نگري لازم است تا اصلاح كليت نظام اداري ايران را هدف قرار دهد.
مركز پژوهشها همچنين از وجود ضعفها و تعارضهاي مختلف در لايحه مديريت خدمات كشوري خبر داد و خواستار اصلاح نارسايي هاي آن شد.]]>
</TEXT>
</DOC>
<DOC>
<DOCID>HAM2-841011-093</DOCID>
<DOCNO>HAM2-841011-093</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[پيام سازمان بهداشت جهاني به مناسبت روز جهاني بهداشت:
براي سلامتي با هم همكاري كنيم]]>
</TITLE>
<TEXT>
<![CDATA[گروه اجتماعي: پرسنل بهداشتي - افرادي كه مراقبت هاي بهداشتي و پزشكي را در اختيار كساني قرار مي دهند كه به اين مراقبت احتياج دارند، قلب سيستم ها و نظام هاي بهداشتي هستند. اما در سراسر جهان اين نيروي كاري با بحران مواجه هستند، بحراني كه هيچ كشوري به طور كامل در برابر آن ايمن نيست.
سازمان جهاني بهداشت در جديدترين بيانيه خود در اين زمينه ، روز جهاني بهداشت را براي سال جديد ميلادي به اين ترتيب نامگذاري كرده است: «ما براي سلامتي با هم همكاري مي كنيم»
نتايج مطالعات مدرك اصلي اين بحران هستند: كلينيك هاي فاقد پرسنل بهداشتي و بيمارستان هايي كه نمي توانند عضو جديد استخدام كرده و يا كارمندان كليدي و اصلي خود را نگه دارند.
به گفته كارشناسان اين سازمان، در پي چندين دهه سرمايه گذاري اندك و ناكافي بر روي اموري چون آموزش، تعليم، دستمزد، فضاي كاري و مديريت مربوط به كارمندان بهداشتي، كمبود جهاني بلندمدتي در تعداد پرسنل اين بخش مشاهده مي شود.
اين بحران منجر به كمبود شديد مهارت هاي اصلي، افزايش ميزان تغيير شغل و بازنشستگي زودهنگام به علاوه مهاجرت هاي ملي و بين المللي شده است.
طبق اين بيانيه، روز جهاني بهداشت در سال 2006 مصادف با 7 آوريل هر سال، به بررسي بحران پرسنل بهداشتي در جهان اختصاص داده خواهد شد. در اين روز  درسراسر جهان صدها سازمان ميزبان برنامه هايي براي جلب توجه جهان نسبت به بحران جهاني كمبود نيروي انساني بهداشتي خواهند بود و اعتبار و ارزش كار و فعاليت  براي حفظ بهداشت و سلامت را گرامي خواهند داشت.]]>
</TEXT>
</DOC>
<DOC>
<DOCID>HAM2-841011-094</DOCID>
<DOCNO>HAM2-841011-094</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[180 مركز هاتف در سراسر كشور داير مي شود]]>
</TITLE>
<TEXT>
<![CDATA[گروه اجتماعي: با هدف پاسخگويي به نيازها، تقاضاها، مسائل و مشكلات خانواده شهدا، جانبازان و آزادگان مراكز هدايت الكترونيك تأمين فراگير «هاتف» در مراكز استان ها و 180 شهرستان به زودي فعاليت خود را آغاز مي كند.مسعود توانا مديركل روابط عمومي و امور بين الملل بنياد شهيد و امور ايثارگران در گفت وگو با همشهري از راه اندازي زودهنگام هاتف در مراكز استان ها خبر داد و گفت: بخش عمده اي از مسائل و مشكلات خانواده شهدا پيش از اين ناخواسته در پيچ و خم متعارف ساختار سازماني مورد غفلت قرار مي گرفت كه با راه اندازي مراكز هاتف روند گردش اداري خواست ها و نيازها بدون دخالت عوامل انساني سرعت گرفته است و پاسخ ها به طور مستقيم در اختيار متقاضيان قرار مي گيرد.
مديركل روابط عمومي و بين الملل بنياد شهيد با اشاره به اين كه با راه اندازي مركز هدايت الكترونيك تأمين فراگير «هاتف» در تهران مراجعات خانواده شهدا و ايثارگر به ساختار سازمان بنياد شهيد در مركز حدود 40 درصد كاهش يافته است گفت: موفقيت نسبي در تهران و رفع مشكلات پيش روي در اين زمينه،  بستر فعاليت سالم، كم خطا و پربازده مركز هاتف در ساير استان ها و شهرستان ها را فراهم آورده است. توانا از راه اندازي مركز هاتف در استان ها به عنوان جلوه عدالت گستري و عدالت طلبي ياد كرد و گفت: با آغاز به كار اين مراكز در استان ها خانواده هاي شهدا،  جانبازان و  آزادگان متناسب با آيين نامه و اساسنامه تعريف شده خدمات دريافت خواهند كرد و تحقق اين مهم در حقيقت تلاش براي اجراي عدالت و اعاده حقوق شهروندي است.
وي وظايف و مسئوليت هاي مراكز هاتف را خطير توصيف كرد و گفت: تنوع و گوناگوني در ارائه خدمات اشتغال، مسكن، رفاه و معيشت، آموزش و خدمات از ناحيه لايحه خدمات رساني به ايثارگران، ضرورت فعاليت فراگير، گسترده و پردامنه مراكز هاتف در سراسر كشور را افزايش داده است.]]>
</TEXT>
</DOC>
<DOC>
<DOCID>HAM2-841011-095</DOCID>
<DOCNO>HAM2-841011-095</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[براي اولين بار در كشور
دوره كارشناسي ناپيوسته پيشگيري از اعتياد راه اندازي شد]]>
</TITLE>
<TEXT>
<![CDATA[گروه اجتماعي: براي نخستين بار در كشور دوره كارشناسي ناپيوسته پيشگيري از اعتياد در دانشگاه علمي _ كاربردي راه اندازي شد.
به گزارش اداره كل روابط عمومي و امور بين الملل وزارت فرهنگ و ارشاد اسلامي، نماينده وزير فرهنگ و ارشاد اسلامي در ستاد مبارزه با مواد مخدر با اعلام اين خبر افزود: براي اولين بار در كشور دوره كارشناسي آسيب هاي اجتماعي با گرايش پيشگيري از اعتياد در كشور راه اندازي شد و پذيرفته شدگان نخستين دوره اين رشته تخصصي از بهمن ماه مي توانند در كلاس هاي دانشگاه علمي _ كاربردي اصفهان حاضر شوند.
پرويز كرمي، تربيت نيروي متخصص در حوزه پيشگيري از اعتياد را يكي از مهم ترين اهداف راه اندازي اين رشته عنوان كرد و اظهار داشت: كمبود متخصص پيشگيري از آسيب هاي اجتماعي به ويژه اعتياد به عنوان جدي ترين آسيب اجتماعي به خوبي در كشور احساس مي شود درحالي كه مقابله با اين بلاي خانمانسوز نيازمند پرورش نيروهاي متخصصي است كه دغدغه و شغل اصلي شان در اين حوزه تعريف شود.به گفته كرمي تنها از طريق پرورش و تربيت متخصصان و برنامه ريزي علمي مي توان اهداف كلان كشور در زمينه پيشگيري آسيب هاي اجتماعي را تحقق بخشيد.
مسئول دفتر پيشگيري از آسيب هاي اجتماعي وزارت ارشاد، واكسيناسيون افراد جامعه در برابر آسيب ها و بيماري هاي فرهنگي و اجتماعي را يكي از دغدغه هاي مهم اين وزارتخانه به عنوان عضو اصلي و فرهنگي ستاد مبارزه با مواد مخدر عنوان كرد و گفت: وزارت ارشاد در اين زمينه ابزارهاي فرهنگي مؤثري چون كتاب، سينما و تئاتر در اختيار دارد.
مديركل دفتر وزارتي وزارت فرهنگ و ارشاد اسلامي، تأسيس رشته و گرايش هاي علمي پيشگيري از آسيب هاي اجتماعي در دانشگاه ها را ازجمله برنامه هاي اساسي اين وزارتخانه عنوان كرد و اظهار اميدواري نمود به دنبال مذاكرات انجام شده با دانشگاه آزاد، علوم بهزيستي و دانشگاه علمي _ كاربردي اين رشته علاوه بر اصفهان در تهران و ساير شهرهاي كشور نيز راه اندازي شود.]]>
</TEXT>
</DOC>
<DOC>
<DOCID>HAM2-841011-096</DOCID>
<DOCNO>HAM2-841011-096</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[گفته مي شود...]]>
</TITLE>
<TEXT>
<![CDATA[* مهر: بر اساس توافق به عمل آمده ميان دولت و مجلس، توكلي و داوودي، مأموريت يافته اند ظرف اين هفته به جمع بندي واحدي درباره قيمت و سهميه بندي بنزين براي سال آينده برسند.
*قصه حمل يك دستگاه خودرو نظامي اضافي، تصاوير احتمالي ضبط شده دوربين ضد حريق هواپيما، حمل تعدادي كپسول اكسيژن به قصد انتقال به منطقه مانور، مشخص نشدن هويت پنج تن از قربانيان حادثه سي 130، ناهماهنگي برج تقرب و مراقبت، ليدينگ نابجاي خلبان و... از ابهامات و جنجال هاي جدي گزارش هاي تهيه شده درباره سقوط هواپيماي حامل خبرنگاران است.
* در يكي از آخرين مقالات خبرنامه حزب مشاركت، با انتقاد از عملكرد اعضاي شوراي مركزي اين حزب آمده است: اساسنامه حزب مشاركت را فردي نوشته كه سابقه وزارتي و امنيتي داشته است و او به مانند نهادهاي امنيتي كه اعضاي آن فقط به صورت عمودي امكان رشد دارند، اساسنامه مشاركت را نوشته است تا امكان رشد افقي ممكن نباشد.
* به بهانه برگزاري مسابقات جام جهاني فوتبال، برخي آژانس هاي مسافرتي داخلي به ارتباط گيري با باندهاي قاچاق انسان اقدام كرده اند. اين آژانس هاي مسافرتي با دريافت پول هاي كلان از برخي افراد عمدتاً جوان، قول داده اند كه به بهانه ديدار مسابقات فوتبال ايران در آلمان، آنها را از كشور خارج و برايشان ويزاي شينگن و يا اقامت دائم تهيه نمايند. به گفته مقامات مسئول سهميه تماشاگران ايراني در مسابقات فوتبال جام جهاني 2500 نفر است. به گزارش يك نهاد امنيتي، در جريان برگزاري مسابقات آسيايي ژاپن حدود 85 درصد افرادي كه به بهانه ديدن اين مسابقات از كشور خارج شدند به كشور بازنگشته اند.
* گزارش هاي دفتر بازرسي رياست جمهوري از عملكرد مديران مناطق آزاد كيش و قشم، حكايت از تخلفات گسترده خصوصاً در زمينه زمين خواري مديران ارشد و همسران آنها دارد.
* در جريان سفر زائران ايراني به عراق، از آنان آزمايش ايدز به عمل آمده است. اين افراد با پرداخت 5 تا 20 هزار تومان بايد بالاجبار اين آزمايش را بدهند. برخي گزارشها از بكارگيري سرنگ هاي آلوده و وسايل غير بهداشتي براي انجام اين آزمايشها حكايت دارد.]]>
</TEXT>
</DOC>
<DOC>
<DOCID>HAM2-841011-097</DOCID>
<DOCNO>HAM2-841011-097</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رئيس جمهور قانون توسعه متوازن روستايي را ابلاغ كرد]]>
</TITLE>
<TEXT>
<![CDATA[ايسنا: با ابلاغ قانون توسعه متوازن روستايي از سوي رئيس جمهوري زمينه تعيين متولي سياستگذاري، برنامه ريزي و نظارت بر توسعه متوازن روستايي در كشور فراهم شد. دكتر احمدي نژاد در ابلاغيه شماره 59576خود به سازمان مديريت و برنامه ريزي كشور و نهاد رياست جمهوري قانون الزام دولت به توسعه متوازن روستايي را ابلاغ كرد.
بر اساس ماده واحده اين قانون كه در جلسه علني مورخ پانزدهم آذرماه هزار و سيصد و هشتاد و چهار مجلس شوراي اسلامي تصويب و در تاريخ 23 /9/84 به  تاييد شوراي نگهبان رسيده در اجراي ماده( 19)قانون برنامه چهارم توسعه اقتصادي، اجتماعي و فرهنگي جمهوري اسلامي ايران، دولت مكلف است تمهيد قانوني لازم جهت تعيين متولي سياستگذاري، برنامه ريزي و نظارت بر توسعه متوازن روستايي را ظرف مدت سه ماه مشخص نمايد به صورتي كه سهم سرانه روستانشينان از بودجه هاي توسعه اي كشور مشخص گردد و در شوراي برنامه ريزي و توسعه استان ها و مناطق زير مجموعه نيز نهاد برنامه ريزي منطقه اي و نظارتي لازم را در اين زمينه به وجود آورد.]]>
</TEXT>
</DOC>
<DOC>
<DOCID>HAM2-841011-098</DOCID>
<DOCNO>HAM2-841011-098</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[سردار حجازي:سند 20 ساله راهبردي بسيج تنظيم شد]]>
</TITLE>
<TEXT>
<![CDATA[ايسنا: فرمانده نيروي مقاومت بسيج از تنظيم سند بيست ساله راهبردي در بسيج خبر داد.
سردار حجازي كه در جمع فرماندهان و مسئولان رده هاي مقاومت و گردان هاي عاشورا و الزهرا(س)بسيج وزارتخانه ها و ادارات كشور در همايش  بصيرت سخن مي گفت، افزود: ما اولين سازمان و تشكيلاتي هستيم كه سند راهبردي بسيج و سند 20 ساله بسيج را آماده كرده ايم.
فرمانده نيروي مقاومت بسيج با اشاره به تنظيم سند چشم انداز نظام در مجمع تشخيص مصلحت نظام و تصويب آن از سوي مقام معظم رهبري گفت: در همه سطوح طرح هاي راهبردي بسيج تهيه شده و بر مبناي آن، برنامه 5 ساله تنظيم مي شود و برنامه هاي سالانه نيز هر سال به تصويب مي رسد.
حجازي در ادامه گفت: ما افتخار مي كنيم آن چه هر سال در برنامه بسيج عمل مي كنيم، مصوب است.
فرمانده نيروي مقاومت بسيج با يادآوري اين مطلب كه 12 سال است برنامه بودجه عملياتي در بسيج صورت گرفته، بر پي گيري يك برنامه مدون در بخش فرهنگي، آموزشي، ورزشي، دفاعي و امنيتي و ايجاد زيرساخت ها تأكيد كرد.]]>
</TEXT>
</DOC>
<DOC>
<DOCID>HAM2-841011-099</DOCID>
<DOCNO>HAM2-841011-099</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[باهنر: مجلس آماده اعلام اسامي مفسدان اقتصادي است]]>
</TITLE>
<TEXT>
<![CDATA[ايرنا: نايب  رئيس  مجلس  شوراي  اسلامي گفت : مجلس  آمادگي  كامل  دارد تا اسامي مفسدان  اقتصادي  را به  مردم  معرفي  كند.
محمدرضا باهنر جمعه شب  افزود: مجلس  از قوه قضاييه  مي خواهد كه  براي  جلوگيري  از مفاسد اقتصادي  خواستار قوانين  براي تشديد مجازات  مفسدان  شود.
وي  همچنين  در ادامه  اين  گفتگو، پيرامون  تثبيت  قيمتها و تعرفه هاي  نرخ آب ، برق  و تلفن  در سال  آينده  گفت : اين  امر به  ارائه  لايحه  سياست هاي  بودجه دولت  در سال  85 بستگي  دارد لذا منتظر تقديم  لايحه  دولت  به  مجلس  هستيم .او افزود: سال  آينده  قيمت  بنزين  در كشور تغيير نخواهد كرد اما ميزان  ومصرف  آن سهميه بندي  مي شود.
نايب  رئيس  مجلس  در بخش  ديگري  از سخنانش  درمورد آزادي  مطبوعات  گفت :مطبوعات  ركن  چهارم  دموكراسي  در كشور به حساب  مي آيند و ما نيز كاملا موظف  به دفاع  از آزادي  مطبوعات  هستيم . وي  اظهار داشت : البته  تا زماني  كه  امنيت  ملي  و منافع  نظام  به خطر نيافتدمجلس  مدافع  آزادي  مطبوعات  مي باشد اما امروز بسياري  از جريانها و جناحهاي سياسي  كشور روزنامه  و نشريه  دارند و آزادانه  حرفهاي  حزب  خودشان  را درسايه  آزادي  بيان  كه  جمهوري  اسلامي به  آنها اعطا نموده  بيان  مي كنند. او افزود: اگر مطبوعات  پاي  خود را از خط قرمز بيرون  نگذارند و امنيت ملي  را تهديد نكنند ما به  مسايل  و مشكلات  آنها رسيدگي  مي كنيم .]]>
</TEXT>
</DOC>
<DOC>
<DOCID>HAM2-841011-100</DOCID>
<DOCNO>HAM2-841011-100</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رئيس جمهوري اروگوئه به ايران سفر مي كند]]>
</TITLE>
<TEXT>
<![CDATA[ايرنا: «تاباره واسكز» رئيس جمهوري اروگوئه به زودي از جمهوري اسلامي ايران ديدن مي كند.اين خبر را «خوزه موخيكا» وزير كشاورزي اين كشور در جريان ديدار با «محمد فرجي» سفير جمهوري اسلامي ايران در «مونته ويدئو» اعلام كرد.موخيكا گفت: ديدار رئيس جمهوري اروگوئه از ايران در چارچوب سفر دوره اي وي به منطقه خاورميانه صورت مي گيرد. وي به زمان دقيق سفر رئيس جمهوري اروگوئه اشاره اي نكرد.]]>
</TEXT>
</DOC>
<DOC>
<DOCID>HAM2-841011-101</DOCID>
<DOCNO>HAM2-841011-101</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اگر نتايج پيگيري قانع كننده نباشد، كارمان را ادامه خواهيم داد]]>
</TITLE>
<TEXT>
<![CDATA[ايسنا: يك عضو فراكسيون اقليت مجلس با اشاره به مهلت يك ماهه درخواست كنندگان استيضاح وزير دفاع جهت بررسي ابعاد فاجعه سقوط هواپيما سي130 اظهار داشت: اگر نتايج پيگيري هاي وزير، كميته دفاعي كميسيون امنيت ملي و كميته 29 نفره بررسي اين فاجعه قانع كننده نباشد و پاسخي منطقي به مردم و درخواست كنندگان استيضاح ارائه نشود، كاري را كه شروع كرده ايم، ادامه خواهيم داد.قدرت الله عليخاني تاكيد كرد كه در صورت قانع كننده بودن پاسخ هاي ارائه شده، استيضاح كنندگان كه اهل منطق و استدلال هستند از نتايج حاصله تبعيت خواهند كرد و از درخواست خود- استيضاح- منصرف خواهند شد.]]>
</TEXT>
</DOC>
<DOC>
<DOCID>HAM2-841011-102</DOCID>
<DOCNO>HAM2-841011-102</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اصلاح طلبان تعريف دقيقي از اصلاحات نداشتند]]>
</TITLE>
<TEXT>
<![CDATA[ايسنا: يك عضو شوراي مركزي حزب اعتماد ملي گفت: امروز گروه هاي اصولگرا برداشت يكساني از اصولگرايي ندارند و همين آفت اصلي براي آنها محسوب مي شود، لذا ارائه يك تعريف روشن از هويت اين گروه ها ضرورت است، زيرا سبب مي شود هم طرفداران و هم منتقدان يك جناح تكليف خود  را بدانند. محمدباقر ذاكري بزرگترين اشكال اصلاح طلبان را در عدم ارائه يك تعريف درست و شفاف از اصلاح طلبي عنوان كرد و افزود: اصلاح طلبان متاسفانه تعريف دقيقي از اصلاح طلبي مطرح نكردند تا كساني كه آنها را قبول داشتند با اعتقاد آنان را پذيرا باشند و البته كساني كه آنان را قبول نداشتند راهشان مشخص شود. ذاكري با بيان اينكه اين مساله دقيقاً براي اصولگرايان صادق است، ابراز عقيده كرد: امروز همه گروههاي موسوم به اصولگرا برداشت يكساني از اصولگرايي ندارند و همانند اصلاح طلبان هر گروه و شخصي يك چيز از اين مفهوم متوجه مي شود.]]>
</TEXT>
</DOC>
<DOC>
<DOCID>HAM2-841011-103</DOCID>
<DOCNO>HAM2-841011-103</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[صدور مجوز سه تشكل در جلسه كميسيون ماده 10 احزاب]]>
</TITLE>
<TEXT>
<![CDATA[ايسنا: مجوز فعاليت جمعيت دفاع از توليد ملي كه استاندار تهران در بين اعضاي موسس آن است، صادر شد.كميسيون ماده 10 احزاب در جلسه ديروز خود علاوه بر صدور پروانه جمعيت دفاع از توليد ملي با تقاضاي تاسيس انجمن زرتشتيان شهرستان اهواز و انجمن زرتشتيان كسنويه موافقت كرد.]]>
</TEXT>
</DOC>
<DOC>
<DOCID>HAM2-841011-104</DOCID>
<DOCNO>HAM2-841011-104</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[حجاريان: دوره «اصلاحات گفتماني» پايان يافت]]>
</TITLE>
<TEXT>
<![CDATA[ايرنا: سعيد حجاريان  عضو شوراي  مركزي  جبهه  مشاركت  ايران  اسلامي گفت : اصلاحات  گفتماني  پايان  يافته  و امروز بايد به  دنبال  متجسد كردن  آن بود.وي  گفت : در مسير متجسد كردن  آن اصلاحات  كه  در پي  پاسخگو و مشروطه   كردن  قدرت  بود، بايد به  سؤال  چه  بايد كرد پاسخي  روشن  و شفاف  داد.حجاريان  با تأكيد بر تعيين  هدف ، تاكتيك  و استراتژي  براي  هر حركت  سياسي ، مبهم  بودن  هر يك  از اين  مؤلفه ها را موجب  هرز نيروها دانست .وي  افزود: هرز رفتن  نيروها ممكن  است  به  صورت  ريزش  نيروها، موازي كاري  و ناهماهنگي  در كنش هاي  سياسي  اصلاح  طلبان  دموكراسي خواه  و دلسردي  برخي  از نيروهاي  همراه  بروز و ظهور يابد.]]>
</TEXT>
</DOC>
<DOC>
<DOCID>HAM2-841011-105</DOCID>
<DOCNO>HAM2-841011-105</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[توليد و مصرف گاز كشور در حال حاضر برابر است]]>
</TITLE>
<TEXT>
<![CDATA[ايسنا: با وجود كاهش نسبي دما در سراسر كشور در حال حاضر هيچ مشكلي در تامين گاز مصرفي كشور وجود ندارد و ميزان توليد و مصرف گاز تقريبا برابر است.
محمد ملاكي مديرعامل شركت ملي گاز با بيان اين كه در حال حاضر به طور متوسط روزانه 400 ميليون مترمكعب گاز در كشور توليد و مصرف مي شود، درخصوص اقدامات انجام شده براي جلوگيري از قطع گاز در مناطقي از كشور كه سال گذشته با مشكل مواجه بودند، افزود: براي حل اين مشكل در طول يك سال گذشته كارهاي موقتي انجام شده كه اگر مشكل خاصي به وجود نيايد اميدواريم امسال با مساله قطع گاز مواجه نباشيم و در عين حال نيز كارهاي اساسي در اين خصوص در حال انجام است.
ملاكي درباره طرح ذخيره سازي گاز در مخازن طبيعي اطراف تهران مانند سراجه قم، خاطرنشان كرد: اين طرح نيز به عنوان يك راهكار اصلي در حال اجراست كه بخشي از آن را شركت نفت مناطق مركزي و بخشي نيز با ياري شركت ملي گاز انجام مي شود و طبق برنامه ريزي و با توجه به مجموع كارهاي تحت الارضي و سطح الارضي كه بايد انجام شود بين دو تا سه سال ديگر اين پروژه به بهره برداري مي رسد.
مديرعامل شركت ملي گاز با بيان اين كه واردات گاز از كشور تركمنستان امسال نيز در سطح سال گذشته انجام مي شود، يادآور شد: درمورد قرارداد صادرات گاز به تركيه نيز طبق قرارداد،گاز تحويل مي شود و مشكلي در تامين آن وجود ندارد.]]>
</TEXT>
</DOC>
<DOC>
<DOCID>HAM2-841011-106</DOCID>
<DOCNO>HAM2-841011-106</DOCNO>
<ORIGINALFILE>/1384/841011/news/_iran.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[19 فيلم بخش مسابقه سينماي ايران اعلام شد]]>
</TITLE>
<TEXT>
<![CDATA[گروه ادب و هنر- روز گذشته عليرضا رضاداد دبير جشنواره فيلم فجر اسامي 19 فيلم بخش مسابقه سينماي ايران را اعلام كرد و در توجيه ناقص بودن ليست گفت در چند روز آينده تعدادي ديگر نيز به اين فهرست افزوده خواهد شد.
در ميان اسامي  اعلام شده، فيلم به رنگ ارغوان ساخته ابراهيم حاتمي كيا و هيچ يك از 3 فيلم جعفر پناهي دايره، طلاي سرخ و آفسايد ديده نمي شود.همچنين چند فيلم مطرح ديگر كه ظاهراً نياز به اصلاحاتي دارند.
پيش از اين قرار بود، هيأت انتخاب همزمان با اعلام فيلم هاي منتخب، در يك نشست مطبوعاتي دلايل انتخاب فيلم ها و چگونگي يا نوع انتخاب را براي رسانه ها توضيح دهد.
دبير جشنواره، ديروز بي هيچ توضيح يا اشاره اي به اين نشست اسامي 19 فيلم بخش مسابقه را به اين ترتيب اعلام كرد: فيلم هاي «جايي  در دوردست» ساخته  خسرو معصومي ، «زمستان  است» ساخته  رفيع  پيتز، «ستاره  جلد يك» ساخته  فريدون  جيراني ، «تقاطع» ساخته ابوالحسن  داوودي ، «باغ  فردوس  پنج  بعدازظهر» ساخته  سيامك  شايقي ، «كارگران  مشغول  كارند» ساخته  ماني  حقيقي ، «وقتي  همه  خواب  بودند» ساخته  فريدون  حسن پور، «شاهزاده  ايراني» از محمد نوري زاده  و «به آهستگي» از مازيار ميري  ازجمله  فيلم هاي  اين  بخش  هستند.
به  گفته  وي ، ابراهيم  حاتمي كيا با فيلم «به نام  پدر»، عليرضا رئيسيان  با فيلم «پرونده  هاوانا»، اصغر فرهادي  با فيلم «چهارشنبه  سوري»، مجتبي  راعي  با فيلم «سفر به  هيدالو»، محمدعلي  سجادي  با فيلم «شوريده»، سامان  مقدم  با فيلم «كافه  ستاره»، يداله  صمدي  با فيلم «شهر آشوب»، عليرضا داودنژاد با فيلم «هوو»، انسيه  شاه حسني  با فيلم «شب  بخير فرمانده» و محمدعلي  نجفي  با فيلم «دره  زاگرس» نيز در اين  بخش  حضور دارند.
وي  با اشاره  به  اينكه  درخصوص  فيلم هاي  فاقد پروانه  ساخت  رايزني هايي  با اداره  نظارت  و ارزشيابي  وزارت  فرهنگ  و ارشاد اسلامي ضروري  است ، افزود: دفتر جشنواره  تلاش  خواهد كرد تا با قطعي  كردن  فيلم هاي  ميهمان  و مسابقه  سينماي ايران ، حضور كليه  فيلم هاي  ايراني  انتخاب  شده  در بخش  سينماي  ايران  قطعي شود.
دبير جشنواره  بين المللي  فيلم  فجر گفت : پس  از اين  مرحله  فيلم هاي  سينمايي  ايراني  براي  مرحله  پيش  فروش  بليت ها گروه بندي  مي شوند.]]>
</TEXT>
</DOC>
<DOC>
<DOCID>HAM2-841011-107</DOCID>
<DOCNO>HAM2-841011-107</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پرونده ترور رفيق حريري وارد مرحله تازه اي شد
زلزله سياسي در سوريه خدام عليه اسد افشاگري كرد
معاون پيشين رئيس جمهوري سوريه در گفت وگو با العربيه ادعا كرد:بشار اسد مدتي پيش از ترور حريري براي او پيام تهديدآميز شديداللحني فرستاده بود]]>
</TITLE>
<TEXT>
<IMAGE>/1384/841011/news/011739.jpg</IMAGE>
<![CDATA[
عبدالحليم خدام كه از او به عنوان معمار سياست سوريه در لبنان نام مي بردند، عليه بشاراسد افشاگري كرد
گروه سياسي خارجي: اظهارات عبدالحليم خدام معاون سابق رئيس جمهوري سوريه و مرد شماره دو اين كشور درباره بشار اسد و حكومت سوريه و نقش رهبران اين كشور در ترور رفيق حريري زلزله سياسي در اين كشور بوجود آورد.
عبدالحليم خدام كه از او به عنوان معمار سياست سوريه در لبنان، تا قبل از خروج سربازان سوري از اين كشور نام مي بردند در مصاحبه با العربيه به شدت از ساختار قدرت در سوريه، شيوه حكومت داري بشاراسد، تصميمات فاروق الشرع وزير خارجه اين كشور و نقش رستم غزاله رئيس سازمان اطلاعات سوريه در تيرگي روابط با رفيق حريري انتقاد كرد.
وي در اين مصاحبه كه در پاريس انجام شد با بيان اين خبر كه «حرفهاي زيادي براي گفتن دارم كه در زمان مناسب خواهم گفت» به دفاع از تحقيقات دتلف مليس پرداخت.
خدام 73 ساله كه 5 ماه پس از ترور رفيق حريري از مسئوليت هاي سياسي خود در سوريه استعفا داد ضمن انتقاد شديد به دولت بشار اسد گفت: بشار اسد همه اركان قدرت را در دست دارد و ساير سازمانها و نهادهاي سوريه كارشان اجراي دستورات رئيس جمهور است.
وي گفت: در حالي كه يك كارمند سازمان امنيت عمومي سوريه 4 ميليارد دلار ارث از خود باقي گذاشت، بعضي از مردم سوريه در بين زباله ها به دنبال غذا هستند.
وي با اشاره به اجرا نشدن قانون در سوريه تأكيد كرد همه كارها در اين كشور براساس منافع محدود نزديكان بشاراسد رئيس جمهور انجام مي شود. خدام منحصر بودن قدرت در شخص بشاراسد را يكي از دلايل بحران كنوني سوريه دانست.
خدام در بخش ديگري از اين مصاحبه درباره رستم غزاله، رئيس سازمان اطلاعات سوريه در لبنان گفت: غزاله طوري عمل مي كرد كه به نظر مي رسد حاكم مطلق لبنان است. من توهينهاي او به مقامات لبناني را به اطلاع بشار اسد رساندم و هشدار دادم. خدام با بيان اينكه رفيق حريري بارها مورد تهديد قرار گرفته بود گفت: رستم غزاله يك بار در حالي كه به سلاح كمري خود اشاره مي كرد، حريري را تهديد كرد و بشار اسد يك بار به حريري گفت هركس را كه تلاش كند خارج از دستوراتش عمل كند له خواهد كرد و پس از اين تهديد حريري دچار خونريزي بيني شد.
عبدالحليم خدام در مورد ترور حريري گفت: با توجه به پيچيده شدن اوضاع در سوريه به حريري توصيه كردم لبنان را ترك كند البته به فكرم هم خطور نمي كند كه سوريه حريري را ترور كرده باشد، هيچ سازماني در سوريه به تنهايي نمي تواند عامل ترور حريري باشد. وي تأكيد كرد: گروه و سازمان بزرگي مسئول ترور حريري است و اين كار نمي توانست توسط افراد انجام شود. خدام در اين مصاحبه همچنين گفت: اميل لحود رئيس جمهور لبنان هم به شدت به حريري حمله مي كرد. وي افزود: لحود بشار اسد را عليه حريري تحريك مي كرد و اطرافيان لحود هم عليه حريري اقدام مي كردند.
خدام همچنين با نكوهش عملكرد فاروق الشرع وزير امور خارجه سوريه گفت: خطاهاي الشرع سبب تصويب قطعنامه 1559 در شوراي امنيت سازمان ملل متحد و خروج نيروهاي سوري از لبنان شد.
معاون سابق رئيس جمهوري سوريه در ادامه گزارش دتلف مليس را حرفه اي دانست و گفت: او در گزارش خود خلاصه اي از نتايج تحقيقاتش را آورده است. وي گفت: مليس در اين گزارش از سياسي شدن تحقيقات جلوگيري كرد اما كساني كه در اين پرونده مظنون بودند تلاش مي كنند تحقيقات را سياسي جلوه دهند.
وي در بخشي از مصاحبه صراحتاً اعلام كرد كه سران سوريه در لبنان مرتكب اشتباهات زيادي شده اند.
رسانه هاي لبنان ديروز اعلام كردند احتمال دارد خدام پس از افشاي راز ترور حريري به عنوان شاهدي مهم در تحقيقات شركت كند.
قرار است 21 دي سرژ برامرتز قاضي بلژيكي به عنوان رئيس جديد كميته بين المللي تحقيق كه مأموريت آن شش ماه تمديد شده است، جانشين مليس شود.]]>
</TEXT>
</DOC>
<DOC>
<DOCID>HAM2-841011-108</DOCID>
<DOCNO>HAM2-841011-108</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[استقبال از حضور ناظران بين المللي براي بازشماري آراي انتخابات عراق]]>
</TITLE>
<TEXT>
<IMAGE>/1384/841011/news/011736.jpg</IMAGE>
<![CDATA[
گروه سياسي خارجي: هيات ناظران بين المللي مسئول بررسي و ارزيابي مجدد نتايج انتخابات پارلماني عراق امروز وارد بغداد خواهند شد.
درپي اعتراض گروه هاي سني و لائيك هاي عراقي به نتايج انتخابات و طرح ادعاي تقلب در آن، كميسيون مستقل انتخابات عراق كه وابسته به هيچ يك از قواي سه گانه اين كشور نيست از ناظران بين المللي براي بررسي اين مدعا دعوت كرد.
هيات مذكور كه مسئوليت رسيدگي به شكايات احزاب و گروه هاي معترض عراقي را برعهده دارد، شامل دو نماينده بلندپايه اتحاديه عرب، يك نماينده پيشين پارلمان كانادا و يك استاد دانشگاه به نمايندگي از اتحاديه اروپا است.
اين هيات قرار است نمونه هايي از آراي انتخاباتي اخذشده در شعبه هاي راي گيري در عراق را مورد ارزيابي مجدد قرار داده و نحوه شمارش آراي اين انتخابات را مورد بررسي قرار دهد.
همچنين هيات مذكور با نمايندگان گروه ها و احزاب معترض ديدار و به شكايات آنان رسيدگي خواهد كرد.
حضور هيات ناظران بين المللي مسئول بررسي و ارزيابي مجدد انتخابات پارلمان عراق با ابراز خشنودي گروه هاي معترض عراق، آمريكا و سازمان ملل مواجه شده است.
درهمين حال سخنگوي جبهه توافق عراق كه رهبري ائتلاف سني ها در انتخابات آذرماه را برعهده داشت اعلام كرد تا زماني كه مشكل انتخابات حل نشود، توجهي به مشاركت در دولت آينده نخواهند داشت.
كافر العاني گفت: به اعتقاد ما در نتايج انتخابات تقلب گسترده اي رخ داده و اين موضوع باعث ازبين رفتن اعتماد بين احزاب و گروه هاي عراقي خواهد شد.
با اين حال ناظران سياسي معتقدند حضور هيات مذكور و بررسي آنها تاثيري در نتايج انتخابات نخواهد داشت.
درهمين حال گروه هاي سياسي شركت كننده در عراق طي مذاكرات خود با ائتلاف شيعيان پذيرفتند كه نخست وزير آينده عراق بايد نامزد موردنظر شيعيان باشد چراكه اين ائتلاف در هر شرايطي بيشترين آرا را به خود اختصاص خواهد داد از اين روي شيعيان درحال رايزني براي نامزدي ابراهيم جعفري نخست وزير فعلي عراق و عادل عبدالمهدي معاون وي به عنوان نخست وزير آينده عراق هستند.
اما از آنجا كه جعفري در طول رياست خود نتوانسته است بسياري از خواسته هاي مردم را برآورده كند به نظر مي رسد شانس عبدالمهدي براي تصدي پست نخست وزيري عراق بيشتر باشد. درحال حاضر جعفري اعتبار سابق خود را بين كردها ندارد و از سوي ديگر در مقابله با خشونت هاي عراق چندان موفق عمل نكرده است. در مقابل عبدالمهدي وزير سابق امور دارايي ضمن برخورداري از حمايت ائتلاف، به عنوان يك اقتصاددان روابط خوبي با كردها داشته و ازنظر واشنگتن يك مسلمان ميانه رو است.
تروريست سوري در عراق كشته شد
منابع امنيتي عراق از كشته شدن ابو قتاده تروريست سرشناس در عراق خبر دادند.
قتاده كه تابعيت سوري داشت در خانه قبلي اش در منطقه سيافيه بغداد توسط نيروهاي امنيتي عراق به قتل رسيد.
ديروز همچنين بر اثر انفجار بمب دست ساز در مسير گشتي هاي پليس عراق در بغداد دو پليس كشته و 8 نفر زخمي شدند.از سوي ديگر با انفجار يك بمب در مقابل دفتر حزب اسلامي عراق در شهر خالص در 75 كيلومتري بغداد 5 غيرنظامي كشته و 2 نفر زخمي شدند. حزب اسلامي عراق يكي از بزرگترين احزاب سني شركت كننده در انتخابات پارلماني عراق است.]]>
</TEXT>
</DOC>
<DOC>
<DOCID>HAM2-841011-109</DOCID>
<DOCNO>HAM2-841011-109</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[استقبال كاسترو از رئيس جمهور منتخب بوليوي]]>
</TITLE>
<TEXT>
<IMAGE>/1384/841011/news/011730.jpg</IMAGE>
<![CDATA[
ايسنا: اوو مورالس در راستاي تلاش هايش براي جلب حمايت پيش از آغاز به كار رسمي به عنوان رئيس جمهور جديد بوليوي با فيدل كاسترو و جمعي از دانشجويان بولويايي مشغول به تحصيل در كوبا ديدار و گفت و گو كرد.
به گزارش آسوشيتدپرس، اوومورالس، رئيس جمهور منتخب بوليوي هنگام ورود به كوبا با استقبال گرم فيدل كاسترو، رهبر كوبا كه لبخندي بر لب داشت، مواجه شد.
مورالس 46 ساله كه با كسب 54 درصد آراء به عنوان نخستين رئيس جمهور سرخپوست بوليوي نبض قدرت را در دست گرفته از تاريخ 22 ژانويه(2 بهمن)رسما آغاز به كار خواهد كرد.
وي با اين موفقيت به جرگه ديگر رهبران آمريكاي لاتين يعني كاسترو و هوگو چاوز، رئيس جمهور ونزوئلا كه از منتقدان صريح سياست هاي آمريكا به شمار مي آيند، پيوست.]]>
</TEXT>
</DOC>
<DOC>
<DOCID>HAM2-841011-110</DOCID>
<DOCNO>HAM2-841011-110</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رفتار تبعيض آميز مأموران مرزي آمريكا]]>
</TITLE>
<TEXT>
<![CDATA[يك  گروه  آمريكايي  - اسلامي با ابراز نگراني  از احتمال  برخورد تبعيض آميز با مسلمانان  اين  كشور هنگام  بازگشت  از سفر حج  از آنان  خواسته  است  هرگونه تخلف  احتمالي  را براي  پيگيري هاي  حقوقي  گزارش  دهند.
شوراي  روابط آمريكايي - اسلامي با انتشار خلاصه اي  از حقوق  شهروندي  براي  آمريكايي هاي  مسلمان ، آنان  را براي  چگونگي  برخورد قانوني  و حقوقي  با موارد نقض  آزادي هاي  مدني  خود هنگام  ورود به  كشور از سفرهاي  مذهبي  راهنمايي  كرده است . سالانه  حدود 10 هزار نفر از آمريكايي هاي  مسلمان  براي  انجام  فريضه  حج به  عربستان  سفر مي كنند.]]>
</TEXT>
</DOC>
<DOC>
<DOCID>HAM2-841011-111</DOCID>
<DOCNO>HAM2-841011-111</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بلر: 2006 سال سختي براي انگليس خواهد بود]]>
</TITLE>
<TEXT>
<![CDATA[فارس: نخست وزير انگليس با پيش بيني دشواري سال 2006 گفت تهديدات جديدي عليه انگليس مطرح شده و بايد تصميمات بزرگي درباره آينده اين كشور اتخاذ شود.
به گزارش خبرگزاري فرانسه از لندن، توني بلر ديروز در پيام سال نو خود نزديك به شش ماه پس از بمب گذاري هفتم جولاي در سيستم حمل و نقل لندن گفت به مبارزه عليه تروريسم ادامه مي دهد.
وي افزود: انگليس با چالش هايي روبرو است كه بر رستگاري و امنيت اين كشور در نيم قرن آينده تاثير مي گذارد.
بلر همچنين گفت هيچ خللي در تلاشهاي انگليس براي ايجاد صلح و دموكراسي در افغانستان به وجود نمي آيد.
وي تصريح كرد 2006 يكي از آخرين سالهاي نخست وزيري اش خواهد بود و اين در حالي است كه وي غير از مساله عراق، با انتقادهاي زياد ديگري از سوي نمايندگان حزب كارگر چپ گراي خود درباره مسائل بسياري روبرو است كه مشروعيت وي را زير سؤال مي  برد.]]>
</TEXT>
</DOC>
<DOC>
<DOCID>HAM2-841011-112</DOCID>
<DOCNO>HAM2-841011-112</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[در آستانه سال نو مسيحي
انفجار در اندونزي]]>
</TITLE>
<TEXT>
<![CDATA[ايرنا: براثر انفجار بمب  در شهر پالو در استان  سولاوسي  مركزي  اندونزي  حداقل هفت  نفر كشته  و 47 نفر ديگر مجروح  شدند.
به  گزارش  روزنامه  جاكارتاپست ، اين  انفجارلحظاتي  پس از ساعت  7 صبح  ديروز به  وقت  محلي  در منطقه  ماهسا در جنوب شهر پالو به  وقوع  پيوست .
شاهدان  به  جاركارتاپست  گفتند، اين  بمب  در داخل  يك  كيوسك  كه  جمعيت زيادي  از مسيحيان  سرگرم  خريد براي  شام  شب  عيد بودند، جاسازي  شده  بود.
يكي  از خريداران  نيز گفت : اگر اين  بمب  يك  ساعت  بعد منفجر مي شد، تلفات بسيار بيشتري  داشت  زيرا جمعيت  زيادتري  براي  خريد در محل  بودند.
به  نوشته  جاكارتاپست ، احتمال  مي رود كه  شمار قربانيان  اين  حادثه  همچنان افزايش  يابد.
در حالي كه  هنوز هيچ  شخص  يا گروهي  مسئوليت  انفجار ديروز در اندونزي را برعهده  نگرفته  و گزارش  تحقيقات  نيز در اين  زمينه  منتشر نشده ، بي بي سي  اين  واقعه  را به  مسلمانان  نسبت  داد.
شبكه  تلويزيوني  بي بي سي  انفجار صبح  ديروز را نتيجه  اختلافات  مذهبي  مسلمانان  و مسيحيان  اين  كشور دانست  و آن را به  مسلمانان  نسبت  داد.
در حالي كه  هنوز شخص  يا گروهي  مسئوليت  اين  انفجار را برعهده  نگرفته ، بي بي سي  با اشاره  به  اينكه  شمار زيادي  از مسيحيان  شهر پالو براي  خريد غذاي  شب  كريسمس  به ويژه  گوشت  خوك  به  بازار رفته  بودند، مسلمانان  را عامل  اين  حادثه  دانست .]]>
</TEXT>
</DOC>
<DOC>
<DOCID>HAM2-841011-113</DOCID>
<DOCNO>HAM2-841011-113</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[خالد مشعل: حماس پس از ورود به مجلس رويه سياسي جديدي خواهد داشت]]>
</TITLE>
<TEXT>
<![CDATA[واحد مركزي  خبر: رئيس  دفتر سياسي  جنبش  مقاومت  اسلامي فلسطين  حماس  گفت : اين  جنبش  پس  از ورود به  شوراي  قانونگذاري  فلسطين  رويكرد سياسي  جديدي  اتخاذ خواهد كرد.
به  گزارش  شبكه  تلويزيوني  الجزيره  خالد مشعل  در تجمع  طرفداران  حماس  در اردوگاه  يرموك  در سوريه  تأكيد كرد براساس  اين  رويكرد نيازي  به  مذاكره  با اسرائيل  نيست .مشعل  با تأكيد بر حفظ سلاح  مقاومت  گفت : حفظ سلاح  حماس  در راه  فعاليتهاي سياسي  گزينه اي  راهبردي  است .وي  تصريح  كرد ما به  آنها درس  خواهيم  داد ما در حماس  سياست  را به  زبان تازه اي  پيگيري  مي كنيم .
ما فعاليت  سياسي  انجام  مي دهيم  بدون  آنكه  مشتاق ديدار با سران  دشمن  باشيم  و در يك  اردوگاه  در كنار آنها قرار بگيريم .]]>
</TEXT>
</DOC>
<DOC>
<DOCID>HAM2-841011-114</DOCID>
<DOCNO>HAM2-841011-114</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رأي نمايندگان حماس به يك زن مسيحي]]>
</TITLE>
<TEXT>
<![CDATA[واحد مركزي خبر: شوراي  شهر رام الله  اعلام  كرد خانم  ژانت  خوري  را به  عنوان  شهردار اين  شهر انتخاب  كرده  است .
به گزارش  شبكه  تلويزيوني  الجزيره، اين  اولين  بار است  كه  يك  زن  در سرزمين هاي  فلسطين  به  عنوان  شهردار انتخاب  مي شود.
خوري  كه  در چارچوب  فهرست  نامزدهاي  جبهه  خلق  براي آزادي  فلسطين  در انتخابات  شوراها شركت  كرده  بود موفق  شد به  شوراي  شهر رام الله  راه  يابد.
سه  نماينده  حماس  در شوراي  شهر رام الله  به  خوري  رأي  دادند و او توانست  با كسب  9 رأي  به  عنوان  شهردار انتخاب  شود.]]>
</TEXT>
</DOC>
<DOC>
<DOCID>HAM2-841011-115</DOCID>
<DOCNO>HAM2-841011-115</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تلاش آمريكا براي تصويب قطعنامه عليه حزب الله لبنان]]>
</TITLE>
<TEXT>
<![CDATA[ايسنا: منابع مسئول آمريكايي به روزنامه  النهار اعلام كردند: آمريكا قصد دارد با شركاي خود در شوراي امنيت به بررسي قطعنامه هايي عليه حزب الله لبنان بپردازد.
اين منابع در گفت وگوبا روزنامه  النهار - چاپ لبنان- تأكيد كردند: طرحي كه قرار است آمريكا با هم پيمانانش در شوراي امنيت عليه حزب الله مورد بررسي قرار دهد، محكوم نمودن اين حزب و معرفي آن به عنوان مسئول بحران امنيتي در مرزهاي لبنان و اسرائيل و اتهام عليه آن مبني بر سنگ اندازي در اجراي قطعنامه 1559 شوراي امنيت درخصوص لبنان است.
در همين حال، شيخ  نعيم  قاسم  معاون  دبير كل  حزب الله  لبنان  با تأكيد بر لزوم  بقاي مقاومت  اسلامي شاخه  نظامي اين  حزب  گفت : برغم  همه  مخالفت ها و موضعگيري ها اين  مقاومت  باقي  است  و بقاي  آن نيازي  به  توافق نامه هاي  داخلي  و خارجي  ندارد.
وي  كه  ديروز در مركز فرهنگي  امام  خميني (ره )در جنوب  بيروت  سخن مي گفت ، افزود: حزب الله  هيچ  گاه  نخواهد پذيرفت  كه  اهداف  اسرائيل  و آمريكا را كه  در قطعنامه ي  1559(مبني بر خلع سلاح نيروهاي شبه نظامي در لبنان)گنجانده  شده  است ، اجرا كند.
اين  قطعنامه  كه  سيزدهم  شهريور سال  گذشته  در شوراي  امنيت  سازمان  ملل تصويب  شد به  لزوم  خلع  سلاح  نيروهاي  شبه  نظامي در لبنان  اشاره  دارد.]]>
</TEXT>
</DOC>
<DOC>
<DOCID>HAM2-841011-116</DOCID>
<DOCNO>HAM2-841011-116</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اتريش امروز رياست دوره اي اتحاديه اروپا را برعهده مي گيرد]]>
</TITLE>
<TEXT>
<![CDATA[گروه سياسي خارجي: با پايان يافتن دوره شش ماهه رياست دوره اي انگليس بر اتحاديه اروپا از امروز اتريش براي نيمه اول سال 2006 ميلادي رياست دوره اي اين اتحاديه را برعهده مي گيرد.
اتريش در حالي رياست دوره اي اتحاديه اروپا را برعهده مي گيرد كه طي دوره رياست انگليس بر اين اتحاديه موضوعاتي همچون مخالفت مردم فرانسه و هلند با تصويب قانون اساسي اين اتحاديه، مسئله بودجه شش سال آينده و نيز موضوع كاهش يارانه هاي كشاورزي اعطايي به كشاورزان اروپايي اختلافاتي بين كشورهاي عضو اين اتحاديه ايجاد كرده است.]]>
</TEXT>
</DOC>
<DOC>
<DOCID>HAM2-841011-117</DOCID>
<DOCNO>HAM2-841011-117</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بوش قانون ميهن پرستي را يك ماه ديگر تمديد كرد]]>
</TITLE>
<TEXT>
<![CDATA[ايسنا: رئيس جمهوري آمريكا قانون ضد تروريسم(ميهن پرستي)اين كشور را يك ماه ديگر تمديد كرد اما تصميم دارد كه اجراي اين قانون را دايمي كند.
به گزارش خبرگزاري فرانسه، جورج بوش، كه در تعطيلات كريسمس به سر مي برد، اعمال قانون ميهن پرستي(پاتريوت اكت)اين كشور را تا 3 فوريه 2006 تمديد كرد. ترنت دافي، سخنگوي كاخ سفيد گفت: البته وي از تمديد يك ماهه اين قانون خرسند نيست.
رئيس جمهور مي خواهد كه قانون ميهن پرستي به صورت دايمي اجرا شود.
قانون ميهن پرستي كه اختيار گسترده اي به دولت آمريكا براي تحقيق و نظارت در راستاي ممانعت از انجام حملات تروريستي مي دهد، در 31 دسامبر منقضي مي شد.
نمايندگان كنگره آمريكا در ماه گذشته با ابراز نگراني درباره آزادي هاي مدني از پاسخ مثبت به خواست بوش براي دايمي شدن اجراي قانون ميهن پرستي امتناع كردند و درعوض تجديد شدن يك ماهه آن را روا دانستند. سخنگوي كاخ سفيد گفت: بوش در حال رايزني جدي با كنگره براي اطمينان از اين امر است كه ما به يك قانون تجديد نظر شده دايم الاجرا دست خواهيم يافت.]]>
</TEXT>
</DOC>
<DOC>
<DOCID>HAM2-841011-118</DOCID>
<DOCNO>HAM2-841011-118</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ادامه بحران گاز بين روسيه و اوكراين]]>
</TITLE>
<TEXT>
<IMAGE>/1384/841011/news/011733.jpg</IMAGE>
<![CDATA[
فارس: مسكو در حالي بار ديگر تهديد كرد صادرات گاز طبيعي به اوكراين را قطع مي كند كه گزارش ها حاكي است، دو طرف از مواضع خود در مذاكرات بر سر قيمت گاز كوتاه نمي آيند.
به گزارش خبرگزاري آسوشيتدپرس از مسكو، با نزديك شدن پايان مهلت تعيين شده از سوي مسكو به كيف براي پذيرش افزايش گزاف قيمت گاز به نظر مي رسد هر دو طرف بر مواضع خود تأكيد دارند.
شركت دولتي گازپروم روسيه كه بزرگترين شركت گاز اين كشور بشمار مي رود از اوكراين خواسته براي هر هزار متر مكعب گاز 230 دلار پرداخت كند در حالي كه اين مبلغ چهار برابر 50 دلاري است كه هم اكنون براي گاز روسيه پرداخت مي شود.
اين شركت همچنين تهديد كرده اگر تا امروز مذاكرات درباره اين امر به نتيجه نرسد صادرات گاز را قطع خواهد كرد.
اوكرايني ها اعلام كرده اند اين افزايش قيمت گاز تا ميزان جهاني آن بايد به تدريج انجام شود و ويكتور يوشچنكو رئيس جمهوري اين كشور مبلغ 80 دلار براي هر هزار متر مكعب را در سال جاري براي اوكراين مطلوب دانسته است.
اين تقابل همچنين تأكيدي بر تنش تاريخي روسيه با اوكرايني است كه بيشتر جمعيت آن را اسلاو ها تشكيل مي دهند بخصوص از زماني كه رئيس جمهوري غرب گراي اين كشور در پي انقلاب موسوم به انقلاب نارنجي بر رقيب مورد حمايت روسيه غلبه كرد.
تهديد قطع گاز اوكراين بزرگترين تهديدي است كه از زمان اتحاد جماهير شوروي تاكنون ميان دو كشور مطرح شده است.]]>
</TEXT>
</DOC>
<DOC>
<DOCID>HAM2-841011-119</DOCID>
<DOCNO>HAM2-841011-119</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوفي عنان كشتار پناهندگان سوداني در مصر را محكوم كرد]]>
</TITLE>
<TEXT>
<![CDATA[ايرنا: كوفي  عنان  دبيركل  سازمان  ملل  متحد، قتل  پناهندگان  سوداني  به دست سربازان  مصري  را محكوم  كرد.
به گزارش  روزشنبه  پايگاه  اينترنتي  سي ان ان ، عنان  گفت : با وجود آنكه  كميسارياي عالي  پناهندگان  سازمان  ملل  متحد براي  حل  وفصل  مسالمت آميزمشكل  پناهندگان سوداني  و نيروهاي  مصري  تلاش  مي كرد، متاسفانه  شرايط بطور مسالمت آميز وازطريق  گفت  و گو حل  و فصل  نشد.]]>
</TEXT>
</DOC>
<DOC>
<DOCID>HAM2-841011-120</DOCID>
<DOCNO>HAM2-841011-120</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ژاپن و آمريكا تمرين مشترك نظامي برگزار مي كنند]]>
</TITLE>
<TEXT>
<![CDATA[ايسنا: ارتش ژاپن در راستاي تلاش هاي خود به منظور مقابله با توان فزاينده نظامي چين در حال افزايش قدرت دفاعي خود در جزاير دورافتاده در اطراف جزيره كيوشو است و به زودي فصل جديدي از مذاكرات دو جانبه درخصوص مباحث امنيتي و ديپلماتيك را با مقامات هندي خواهد گشود.
به گزارش آسوشيتدپرس، روزنامه نيهون كيزاي - چاپ ژاپن - گزارش داد، نيروهاي دفاع شخصي ژاپن با هدف تحكيم توان دفاعي خود در مواجهه با حمله فرضي چين به جزاير دور افتاده خود با همكاري تفنگداران نيروي دريايي آمريكا رزمايش نظامي مشتركي را در آبهاي كم عمق برگزار خواهند كرد.]]>
</TEXT>
</DOC>
<DOC>
<DOCID>HAM2-841011-121</DOCID>
<DOCNO>HAM2-841011-121</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[درخواست تايوان از چين براي شروع گفت وگو]]>
</TITLE>
<TEXT>
<![CDATA[ايرنا: يك  مقام  بلند پايه  تايوان  از چين  خواست  درهاي  گفت  و گو ميان  دو سوي تنگه  تايوان  را باز كند.
به  نوشته  روزنامه  تايواني  تايپه  تايمز، جوزف  وو رئيس  شوراي  امور چين  در كابينه  تايوان ، در مصاحبه اي  در تايپه ، خاطر نشان كرد كه  بسته  نگهداشتن  درهاي  گفت  وگو از سوي  چين ، به  بهبود روابط دو طرف مساعدت  نمي كند.
وي  هشدار داد كه  اجتناب  مقام هاي  چين  از ارتباط با دولت  تايوان  و رد درخواست  مقام هاي  تايواني  براي  گفت  و گو، براي  پيشبرد مناسبات  دوسوي  تنگه تايوان  سازنده  نيست .
اين  مقام  ارشد امور سياستگذاري  دولت  تايوان  درباره  چين ، تأكيد كرد كه دولت  تايوان  براي  پيشبرد روابط و مذاكرات  با پكن  از هيچ  تلاشي فروگذار نخواهدكرد.]]>
</TEXT>
</DOC>
<DOC>
<DOCID>HAM2-841011-122</DOCID>
<DOCNO>HAM2-841011-122</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[مصونيت پينوشه سلب شد]]>
</TITLE>
<TEXT>
<![CDATA[ايرنا: يك  دادگاه  شيلي  از آگوستو پينوشه ، ديكتاتور سابق  اين كشور سلب  مصونيت  كرد تا موجبات  مطرح  شدن  اتهام هايي  جديد در يك  مورد كلاهبرداري  عليه  او فراهم  شود. اين  دادگاه  همچنين  صدور حكم  در مورد بازداشت  خانگي  وي  را به  بعد از سال  نو ميلادي  موكول  كرده  است .
به  گزارش  خبرگزاري  فرانسه  از سانتياگو، پينوشه  90 ساله  از 23نوامبر تاكنون  به  خاطر اتهام هاي  مربوط به  حساب هاي  بانكي اش  در خارج  از كشور و پرونده ديگري در مورد كشتار مخالفان  در دوره  حكومت اش  بين  سال هاي  1973تا،1990 تحت  بازداشت  خانگي  بسر مي برد.
دادگاه  استيناف  سانتياگو با 21 راي  موافق  در برابر 3 راي  مخالف  به سلب  مصونيت  پينوشه  به  عنوان  رئيس جمهور سابق  راي  داد تا وي  به  خاطر اتهام هاي  اختلاس  در اين  پرونده  كلاهبرداري  محاكمه  شود. اين  حكم  بايد به  تأييد ديوان  عالي  اين  كشور برسد.]]>
</TEXT>
</DOC>
<DOC>
<DOCID>HAM2-841011-123</DOCID>
<DOCNO>HAM2-841011-123</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[انتخابات  رياست  جمهوري  هائيتي  بار ديگر به  تعويق  مي افتد]]>
</TITLE>
<TEXT>
<![CDATA[ايرنا: يك  مقام  انتخاباتي   هائيتي  اعلام  كرد كه  انتخابات  رياست جمهوري  به  دليل  آماده  نبودن  اين  كشور خشونت  زده ، براي  چهارمين  بار به تعويق  مي افتد.
به  گزارش  خبرگزاري  فرانسه  از پورتو پرنس ،  هائيتي  كه  قرار بود هشتم ژانويه  انتخابات  ياد شده  را برگزار كند، تلاش  زيادي  را براي  تعيين  تاريخي به  منظور برگزاري  اولين  انتخابات  در اين  كشور پس  از بركناري  ژان  برتراندآريستيد از قدرت  در اوايل  سال  2004 ميلادي ، به  عمل  آورده  است .]]>
</TEXT>
</DOC>
<DOC>
<DOCID>HAM2-841011-124</DOCID>
<DOCNO>HAM2-841011-124</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[صنايع هوايي جهان در سال 2005 شش ميليارد دلار خسارت ديد]]>
</TITLE>
<TEXT>
<![CDATA[ايسنا: انجمن بين المللي حمل و نقل هوايي(ياتا)در گزارشي اعلام كرد كه صنايع هوايي جهان در سال جاري ميلادي شش ميليارد دلار خسارت ديده اند.
جيواني بيسيگناني - مديركل ياتا - در اين خصوص گفت: خطوط هوايي جهان سال 2005 را با زياني بالغ بر شش ميليارد دلار به پايان خواهند برد.
وي در بيانيه اي گفت: همان طور كه ما در حال مبارزه با افزايش بهاي سوخت هستيم، كاهش هزينه ها در اولويت كاري ما قرار دارد كه اين اولويت نه تنها براي خطوط هوايي بلكه براي تمام مؤسسات و سازمان هايي است كه در اين زنجيره مشغول به فعاليت هستند كه فرودگاه ها از آن جمله هستند.
بنابر اعلام ياتا، خطوط هوايي هزينه هاي بخش غيرسوختي را نسبت به سال 2001 تا 14 درصد كاهش داده اند.]]>
</TEXT>
</DOC>
<DOC>
<DOCID>HAM2-841011-125</DOCID>
<DOCNO>HAM2-841011-125</DOCNO>
<ORIGINALFILE>/1384/841011/news/_kharj.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سوئيس تحقيق درباره پروازهاي سري سيا را آغاز كرد]]>
</TITLE>
<TEXT>
<![CDATA[مهر: دادستاني فدرال سوئيس تحقيقات خود را درباره پروازهاي سازمان جاسوسي آمريكا و انتقال زندانيان مظنون به انجام حملات تروريستي آغاز كرد.
به گزارش روزنامه سوئيسي باسلر، پس از آنكه پرواز هواپيماهاي سيا به منظور نقل و انتقال زندانيان مظنون به انجام حملات تروريستي از فراز خاك سوئيس مشخص شد، دادستاني فدرال اين كشور تصميم به تحقيق در اين زمينه گرفت.
بر اساس گزارش رسانه هاي سوئيس اين احتمال وجود دارد كه اعمال غيرقانوني در خاك يك كشور بيگانه صورت گرفته باشد. سخنگوي دادستاني فدرال سوئيس گفت: دادستاني سوئيس از 3 هفته گذشته تحقيق در اين زمينه را مورد بررسي قرار داده و هم اينك خواهان تحقيق و تفحص جدي تر است. وي در ادامه سخنان خود تصريح كرد: نقض حريم هوايي يك كشور از نظر محاكم قضايي تخلف محسوب شده و پيگرد قانوني دارد.]]>
</TEXT>
</DOC>
<DOC>
<DOCID>HAM2-841011-126</DOCID>
<DOCNO>HAM2-841011-126</DOCNO>
<ORIGINALFILE>/1384/841011/news/_shari.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[دكتر قاليباف خبر داد
راه اندازي صندوق قرض الحسنه براي حل مشكلات معيشتي كاركنان شهرداري]]>
</TITLE>
<TEXT>
<![CDATA[شهردار تهران بر حل مشكلات معيشتي كاركنان بخش هاي مختلف شركت واحد اتوبوسراني از طريق ارايه تسهيلات جانبي تاكيد كرد.
به گزارش روابط عمومي شهرداري تهران، دكتر قاليباف به دنبال وعده چند شب گذشته خود در جمع كاركنان شركت واحد اتوبوسراني مبني بر ديدار و گفت وگوي مستقيم و شنيدن جزئيات مشكلات كاركنان اين شركت، در نشستي صميمي كه حدود 3 ساعت به طول انجاميد، با نمايندگان بخشهاي مختلف اين شركت به بحث وتبادل نظر پرداخت.
وي پس از استماع مشكلات و مسائل كاركنان شركت واحد گفت: باعث شرمندگي است كه همكاران ما در شركت واحد در چنين شرايط سختي مشغول انجام وظيفه هستند و اگر ما توجه به اين مسائل و مشكلات نداشته باشيم چه پاسخي در برابر انسانيت خود، جامعه اسلامي كه در آن زندگي مي كنيم و در نهايت پيشگاه الهي خواهيم داشت.
شهردار تهران رسيدگي به مسائل معيشتي كاركنان را از اهم وظايف خود دانست و اظهار داشت: اگر روزي بر من بگذرد و من در آن روز دغدغه حل مسائل و مشكلات كاركنانم را نداشته باشم آنها هرگز نبايد من را ببخشند.
قاليباف با اشاره به اينكه آشنايي كافي با سختي ها و مشقات فعاليت كاركنان مجموعه اتوبوسراني بويژه رانندگان اتوبوس را دارد، گفت: براي حل مسائل كاركنان موضوعات را به دو بخش تقسيم كرده ايم كه بخش اول، موضوع پيگيري افزايش پايه حقوق كاركنان است كه البته چون با موانع قانوني مواجه هستيم اين امر زمان بر بوده ولي براي اصلاح اين موضوع گام برمي داريم.
شهردار تهران بخش دوم موضوعات كاركنان شركت واحد را حل مشكلات معيشتي از طريق ارائه تسهيلات جانبي دانست و با تاكيد بر حل مشكلات مسكن و اعطاي وام هاي ضروري به كاركنان افزود: در بخش كارگري اگر به بحث تامين مسكن به صورت ريشه اي پرداخته شود، حل اين مسئله بسياري از مشكلات معيشتي كارگران را برطرف مي سازد.وي گفت: در حوزه پرداخت وام به خصوص وام هاي ضروري نيز بايد به گونه اي عمل كنيم كه اگر مشكلي پيش آمد بدون فوت وقت و در سريعترين زمان ممكن وام به فرد نيازمند پرداخت شود.
شهردار تهران در ادامه از راه اندازي صندوق قرض الحسنه شهرداري در آينده اي نزديك خبر داد و اظهار داشت: اين صندوق با هدف حل برخي مشكلات معيشتي كاركنان از طريق اعطاي وام بزودي فعاليت خود را آغاز خواهد كرد و تمامي كاركنان زير مجموعه هاي شهرداري تهران مي توانند با عضويت در اين صندوق از خدمات آن بهره مند شوند.
قاليباف با اشاره به اين موضوع كه بسياري از مسائل و مشكلات با تدبير، پختگي،  عقلانيت و تقويت روابط عاطفي بين كاركنان و مديران قابل حل است و نياز به پول، سرمايه و امكانات ندارد، از مديرعامل و هيئت مديره شركت واحد اتوبوسراني خواست كه با تدابير ويژه در جهت نيل به اين هدف گام بردارند.
شهردار تهران لبخند و نگاه توام با رضايت يك مسافر اتوبوس از عملكرد اتوبوسراني را بسيار ارزشمند توصيف كرد و با اشاره به برخي اعتراضات صورت گرفته از سوي كاركنان اتوبوسراني در چند روز گذشته گفت:خدمات كاركنان زحمتكش اتوبوسراني بر هيچ شخص منصفي پوشيده نيست و نبايد اجازه داد كه اين موضوع بيان شود كه كاركنان اتوبوسراني خواسته خودشان را بر خواسته جامعه ترجيح دادند.
وي با تاكيد بر اينكه اين تلقي نبايد به وجود بيايد چون كاركنان شركت واحد دست به اعتصاب زدند مشكلشان حل شد، اظهار داشت: بايد راه را بر هرگونه سوء استفاده هاي سياسي و منفعت طلبي هاي ضد انقلاب بست و ما نيز سعي مي كنيم در كمترين زمان ممكن و با ياري كاركنان شركت واحد مشكلات را از پيش رو برداريم. در اين ديدار 3 ساعته كاركنان بخشهاي مختلف شركت واحد اتوبوسراني به بيان مشكلات، كاستي ها و ارائه نظرات و راهكارهاي خود براي حل مسائل حوزه اتوبوسراني پرداختند.]]>
</TEXT>
</DOC>
<DOC>
<DOCID>HAM2-841011-127</DOCID>
<DOCNO>HAM2-841011-127</DOCNO>
<ORIGINALFILE>/1384/841011/news/_shari.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[همزمان با عيد سعيد قربان
نخستين جايگاه بهداشتي عرضه دام در جنوب تهران به بهره برداري مي رسد]]>
</TITLE>
<TEXT>
<IMAGE>/1384/841011/news/011751.jpg</IMAGE>
<![CDATA[
گروه شهري: همزمان با عيد سعيد قربان، نخستين جايگاه عرضه بهداشتي دام در منطقه 18 واقع در جنوب تهران به بهره برداري مي رسد.
حسن طاهري مديرعامل سازمان سردخانه ها و كشتارگاه شهرداري تهران در گفت وگو با همشهري، افزود: سالانه يك ميليون راس دام به دست شهروندان تهراني به مناسبت هاي مختلف ازجمله حج، تولد، ازدواج، خريد خانه و ماشين و نذورات و در راستاي انجام سنت حسنه قرباني كردن ذبح مي شود كه براي ساماندهي اين مهم هيچ فكري نشده است.
حسن طاهري مديرعامل سازمان سردخانه ها و كشتارگاه شهرداري تهران اضافه مي كند: نبود مراكز مناسب و استاندارد نگهداري و توزيع دام موجب فعال شدن عوامل سودجو در بيش از 200 نقطه شهر تهران شده تا در شرايطي كاملا غيربهداشتي و نامطلوب و به طور غيرمجاز اقدام به عرضه دام ميان شهروندان تهراني نمايند.
طاهري از فعاليت چوبداران در سطح شهر به عنوان يك معضل جدي نام برد كه به ايجاد مشكلات عديده زيست محيطي و اجتماعي و عرضه و ذبح دام بدون نظارت كارشناسان بهداشتي و متعاقب آن شيوع انواع بيماري هاي مشترك ميان انسان و دام و حتي تقلب در نحوه توزين دام مي شوند.
رييس سازمان سردخانه و كشتارگاه شهرداري تهران خبر داد: براي حل اين معضل با همكاري ارگان هاي ذي ربط ازجمله شهرداري هاي مناطق 22 گانه، وزارت جهاد كشاورزي، سازمان دامپزشكي اقدام به طراحي، مكان يابي و ساخت و تجهيز دو جايگاه عرضه بهداشتي دام در مناطق 15 و 18 تهران كرده ايم كه جايگاه مراتع در منطقه 18 بعد از دو سال شنبه اين هفته به مناسبت فرارسيدن عيد سعيد قربان آماده بهره برداري خواهد شد.
برخورداري از اصطبل هاي نگهداري دام، جايگاه توزين، بخش هاي قرنطينه، قربانگاه بهداشتي، پست دامپزشكي راهروي نمايش نحر ذبح دام به مشتريان و پاركينگ مراجعين را از ويژگي هاي اين جايگاه برشمرد.
طاهري تعداد اينگونه مراكز دايمي عرضه بهداشتي دام زنده را 6 مركز(مناطق 19، 18، 15، 1، 2، 22)اعلام كرد كه مركز واقع در منطقه 15 نيز بعد از افتتاح مركز منطقه 18 تا پايان امسال قابل استفاده عموم خواهد بود.
مديرعامل سازمان سردخانه و كشتارگاه شهرداري تهران اظهارداشت: مطابق روال سال هاي گذشته امسال به مناسبت فرارسيدن عيد سعيد قربان 40 مركز عرضه موقت دام تحت پوشش اين سازمان و با همكاري مناطق شهرداري و سازمان ميادين و سازمان دامپزشكي به مدت دو روز راه اندازي خواهد شد.وي از ويژگي هاي اين مراكز را حضور دكتر دامپزشك جهت معاينه قبل و بعد از كشتار دام و استقرار كانكس هاي ويژه ذبح بهداشتي دام اعلام كرد.
طاهري گفت: نحوه دسترسي شهروندان به مراكز عرضه موقت دام به نحوي خواهد بود كه در كليه مناطق شهرداري حداقل يك و حداكثر چهار مركز وجود داشته باشد؛ ضمن اين كه طي اعلام عمومي هم از چوب به دستان سطح شهر و هم نهادهاي ذي ربط براي حضور در اين مراكز دعوت به عمل خواهيم آورد.]]>
</TEXT>
</DOC>
<DOC>
<DOCID>HAM2-841011-128</DOCID>
<DOCNO>HAM2-841011-128</DOCNO>
<ORIGINALFILE>/1384/841011/news/_shari.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هزار ايستگاه تاكسي در تهران ايجاد مي شود]]>
</TITLE>
<TEXT>
<![CDATA[مديرعامل سازمان تاكسيراني شهر تهران اعلام كرد: هزار ايستگاه جديد تاكسي، پس از شناسايي نقاط مورد نظر، ايجاد مي شود.
حسين تيموري كرماني با اشاره به اين كه هم اكنون مجموعاً 554 ايستگاه تاكسي در سطح شهر تهران وجود دارد، افزود: اين تعداد ايستگاه با توجه به حجم مسافران و گستردگي شهر تهران، نياز شهروندان را پاسخگو نيست. از سوي ديگر به دليل كمبود ايستگاه، رانندگان تاكسي براي سوار كردن مسافر با مشكلات عديده اي مواجه شده و در برخي موارد نيز به خاطر سردرگمي و كمبود ايستگاه و فضاي مناسب توقف، از طرف مأموران راهنمايي و رانندگي جريمه مي شوند.
وي افزود: براي رفع اين مشكل با همكاري ساير ارگانهاي مربوطه، شناسايي نقاط مورد نياز ايستگاه تاكسي را در دستور كار قرار داده ايم كه بر اين اساس حدود يكهزار ايستگاه جديد راه اندازي مي شود.
تيموري كرماني با بيان اين كه ايستگاههاي جديد در كنار ايستگاههاي مترو نيز راه اندازي مي شوند، تصريح كرد: ايستگاههاي موجود از لحاظ مناسب سازي فضاها و ساير موارد نيز ساماندهي مي شوند.
مديرعامل تاكسيراني تهران در خصوص نرخ كرايه تاكسي ها و تخلفات برخي رانندگان تاكسي گفت: نرخ كرايه تاكسي ها در حال بررسي كارشناسي است و تا پايان دي ماه امسال نرخ هاي جديد به شهرداري تهران ارائه مي شود.
وي تصريح كرد: نرخ جديد كرايه تاكسي بايد با در نظر گرفتن شرايط اقتصادي جامعه باشد و اين مسأله درست نيست كه قيمت هاي ساير اقلام به طور تصاعدي افزايش يابد و در حالي كه رانندگان تاكسي كه از اقشار كم درآمد جامعه هستند، موظف به رعايت تثبيت قيمتها شوند، چرا كه اين امر بايد در كليه اجناس رعايت شود.]]>
</TEXT>
</DOC>
<DOC>
<DOCID>HAM2-841011-129</DOCID>
<DOCNO>HAM2-841011-129</DOCNO>
<ORIGINALFILE>/1384/841011/news/_shari.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[روزهاي سالم و ناسالم]]>
</TITLE>
<TEXT>
<IMAGE>/1384/841011/news/011760.jpg</IMAGE>
<![CDATA[
مدير عامل شركت كنترل كيفيت هواي شهرداري تهران گفت: آلودگي هوا در خارج از محدوده طرح زوج و فرد در مقايسه به زمان قبل از اجراي آن افزايش نسبي داشته است. يوسف رشيدي گفت: بر اساس اطلاعات ايستگاه ها با وجود آن كه حجم آلودگي در داخل محدوده طرح كاهش يافته، اما در خارج از محدوده طرح مخصوصاً در محدوده ميدان آزادي با افزايش آلودگي مواجه بوده ايم.
وي افزود: تعداد روزهاي سالم در آذر 84، 8 روز و تعداد روزهاي ناسالم 22 روز بوده است؛ در صورتي كه تهران در آذر سال گذشته 25 روز در شرايط جوي سالم و تنها 5 روز در شرايط ناسالم قرار داشته است.]]>
</TEXT>
</DOC>
<DOC>
<DOCID>HAM2-841011-130</DOCID>
<DOCNO>HAM2-841011-130</DOCNO>
<ORIGINALFILE>/1384/841011/news/_shari.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تجهيز2600 مدرسه به سيستم اطفاي حريق]]>
</TITLE>
<TEXT>
<IMAGE>/1384/841011/news/011757.jpg</IMAGE>
<![CDATA[
مديرعامل سازمان آتش نشاني شهرداري تهران با اشاره به اينكه تمامي مدارس شهر تهران فاقد سيستم اطفاي حريق هستند، گفت: تا پايان سال جاري 2600 مدرسه خصوصا در جنوب شهر تهران مجهز به سيستم اطفاي حريق مي شود. احمد ضيايي افزود: 45 درصد مدارس تا پايان سال جاري ايمن و الباقي مدارس در 3 ماهه اول سال آينده مجهز به سيستم اطفاي حريق خواهند شد. وي گفت: شهرداري تهران هيچ وظيفه اي در جهت ايمن كردن مدارس شهر تهران ندارد ولي به دليل اينكه آموزش و پرورش مدارس را ايمن نكرده است، شهرداري تهران به دليل امنيت جاني دانش آموزان، در مدارس شهر تهران سيستم اطفاي حريق نصب مي كند.]]>
</TEXT>
</DOC>
<DOC>
<DOCID>HAM2-841011-131</DOCID>
<DOCNO>HAM2-841011-131</DOCNO>
<ORIGINALFILE>/1384/841011/news/_shari.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هامون خشك شد]]>
</TITLE>
<TEXT>
<IMAGE>/1384/841011/news/011754.jpg</IMAGE>
<![CDATA[
مديركل محيط زيست استان سيستان و بلوچستان از قطع شدن مقدار آبي كه از افغانستان به درياچه هامون خشك شده وارد مي شد، خبر داد.
پرويز آرامنش گفت: كشور افغانستان هم براي رودخانه هاي خود برنامه مديريتي دارد كه چون ميزان بارندگي در آن كشور كم بوده و مقدار آب رودخانه هاي آنها كاهش يافته است، آبي كه به هامون وارد مي شده را قطع كرده اند.
وي در ادامه گفت: در حال حاضر، ديگر درياچه هامون را نمي توان درياچه اطلاق كرد چون حدود 400 متر مكعب آب به صورت لكه هاي آبي در هامون پراكنده است.]]>
</TEXT>
</DOC>
<DOC>
<DOCID>HAM2-841011-132</DOCID>
<DOCNO>HAM2-841011-132</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[معاون پارلماني رئيس جمهور:
دولت در بودجه 85 كسري ها را پاك مي كند]]>
</TITLE>
<TEXT>
<IMAGE>/1384/841011/news/011703.jpg</IMAGE>
<![CDATA[
ايسنا: معاون پارلماني و حقوقي رييس جمهور خبر داد، فردا لايحه دوفوريتي متمم بودجه سال 1384 تقديم مجلس شوراي اسلامي مي شود.
سيد احمد موسوي، معاون حقوقي و امور مجلس رييس جمهور افزود: دولت برخلاف ميل باطني خود ناچار به تقديم اين لايحه است؛ چرا كه به دليل غيرواقعي بودن، بخشي از درآمدها در سال 84 تحقق نيافته است. از جمله مهم ترين دلايل عدم تحقق درآمدها، تحقق نيافتن اعتبار رديف مربوطه از محل واردات اتومبيل خارجي و نيز قيمت واقعي فروش ارز كه پايين تر از عدد پيش بيني شده در قانون بودجه سال 84 است، مي باشد. هم چنين در سال هاي قبل يعني از سال 80 به بعد، ما بدهي ها را به سال بعد منتقل كرديم و اين انتقال بدهي الان در سال 84 متراكم شده است.
وي ادامه داد: 500 ميليارد يارانه، 500 ميليارد آموزش و پرورش، حدود 200 تا 300 ميليارد هم بازنشستگي و ايثارگران و پرستاران و ساير موارد ديگر به مبلغ فوق اضافه مي شود. با توجه به اين كه حدود 4600 ميليارد تومان از درآمدهاي دولت به دلايل فوق و هم چنين به دليل عدم صرفه جويي شركت هاي دولتي در هزينه هاي جاري شان در نيمه اول سال تحقق نيافته است، دولت چاره اي نداشته كه جهت پرداخت حقوق كاركنان خود در ماه هاي پاياني سال، لايحه متمم بودجه را تقديم مجلس نمايد. اميدواريم مجلس شوراي اسلامي نيز با فوريت اين لايحه را رسيدگي و تصويب كند تا در آستانه  سال جديد مشكلي براي پرداخت حقوق كاركنان نداشته باشيم.
موسوي سپس اظهار داشت: دولت و مجلس مصممند با واقعي كردن درآمدها و لايحه بودجه سال 1385 و پيگيري جدي بر اجراي صحيح و كامل آن، بودجه  سال آتي به گونه اي تدوين و عملياتي شود كه در پايان سال آتي با كسري بودجه مواجه نباشيم و به اميد خدا، سياست دولت در بودجه 85 عدم افزايش بودجه جاري بلكه كاهش آن است و اگر افزايش باشد، فقط در بودجه عمراني است. دولت در بودجه 85 كسري ها را پاك مي كند و به صورت شفاف بودجه تنظيم و تدوين مي گردد. دولت از تمامي پيشنهادهايي كه براي صرفه جويي ارايه مي شود استقبال مي كند. بر همين اساس هم اينك جلسات متعددي با حضور روساي محترم جمهور و مجلس و تيم اقتصادي دولت و نواب رييس و چند نفر از نمايندگان مجلس برگزار مي شود تا بودجه  سال آتي بر پايه و محور توزيع عادلانه يارانه ها، كوچك سازي دولت، واگذاري شركت هاي دولتي طبق ضوابط، واگذاري سهام عدالت و نيز رعايت حداكثر صرفه جويي و جلوگيري از اسراف در دستگاه ها خصوصا شركت هاي دولتي، تنظيم شود.]]>
</TEXT>
</DOC>
<DOC>
<DOCID>HAM2-841011-133</DOCID>
<DOCNO>HAM2-841011-133</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[روند تحقيق و تفحص هاي جاري در مجلس]]>
</TITLE>
<TEXT>
<![CDATA[ايسنا: مجلس شوراي اسلامي در راستاي اجراي وظايف نظارتي خود تحقيق و تفحص از تعدادي از دستگاه ها را مصوب و در دستور كار خود قرار داده است كه برخي از آنها پايان يافته، تعدادي درخواست مهلت براي ادامه كار داشته و برخي نيز هنوز مهلت شان به پايان نرسيده است.
قوه قضائيه
محمد دهقان عضو هيات تحقيق و تفحص از قوه قضاييه با بيان اين كه براي ارايه گزارش به صحن مجلس تا پايان سال وقت داريم، گفت: جلسات هيات مرتبا برگزار مي شود و تعداد زيادي سوال از قوه قضاييه طرح شده كه منتظر جواب آنها هستيم؛ اگر قوه قضاييه سوالات را جواب دهد، گزارش هيات هم بر اساس گزارشات مردمي و دستگاه هاي ديگر و هم بر اساس پاسخ هاي قوه قضاييه نهايي مي شود، ولي اگر قوه قضاييه جواب سوالات را ندهد، گزارش را بر اساس اطلاعاتي كه داريم تهيه و به مجلس ارايه مي دهيم.
وزارت نفت
محمد سعيد  انصاري رييس هيات تحقيق و تفحص از وزارت نفت نيز به خبرنگار ايسنا گفت: زمان تحقيق و تفحص به پايان رسيده بود، ولي تقاضاي تمديد مهلت كرديم كه از سوي هيات رييسه با 45 روز تمديد زمان، موافقت شد و اميدوارم در اين مدت با جمع بندي اطلاعات، گزارش را براي ارايه به صحن علني مجلس نهايي كنيم.
وزارت ارتباطات
رمضان علي صادق زاده نايب رييس كميسيون صنايع و معادن مجلس شوراي اسلامي در گفت وگو با خبرنگار پارلماني ايسنا در خصوص تحقيق و تفحص از وزارت ارتباطات و فناوري اطلاعات گفت: طرح تحقيق و تفحص از اين وزارتخانه، پس از اعلام وصول توسط هيات رييسه، در نوبت رسيدگي و بررسي كميسيون صنايع قرار دارد كه فكر مي كنم يكي دو هفته آينده در كميسيون مطرح و براي آن راي گيري  شود و سپس نتيجه كار كميسيون براي آمدن به صحن در نوبت قرار مي گيرد.
سازمان خصوصي سازي
ايرج نديمي نايب رييس هيات تحقيق و تفحص از سازمان خصوصي سازي نيز گفت: جلسه آتي اين هيات روز سه شنبه و در خصوص گرانفروشي هاي دولت برگزار مي شود. وي افزود: با توجه به اطلاعات جامعي كه در دست است، سازمان خصوصي سازي عملا با گران فروشي موجبات ورشكستگي يا متضررشدن بخش خصوصي را فراهم و ادامه فعاليت را براي آنها دشوار كرده است، به حدي كه بعضي مجموعه هاي 500 ميليون توماني را تا 5 ميليارد تومان فروخته است، لذا مردم از ما به عنوان نماينده شان انتظار دارند كه حقوق آنها را ايفاد كنيم.
سازمان مديريت و برنامه ريزي
سيدمحمد ميرمحمدي عضو كميته تحقيق و تفحص از سازمان مديريت و برنامه ريزي هم با بيان اين كه آخرين جلسه اين كميته همين هفته برگزار مي شود، گفت: گزارش كميته آماده شده كه در آخرين جلسه مطرح و سپس براي بررسي به كميسيون مربوطه يعني اجتماعي ارجاع مي شود و بعد از آن به صحن علني مجلس خواهد آمد. وي افزود: گزارشي از تخلفات در زمينه آزمون ادواري، استخدام غيررسمي و نابرابري حقوق و دستمزد به كميته ارايه شده كه بعدا مطرح خواهد شد.
صنايع خودروسازي
احمد بزرگيان عضو كميسيون صنايع و معادن مجلس در گفت وگو با خبرنگار پارلماني ايسنا در خصوص طرح تحقيق و تفحص از صنايع خودروسازي كشور گفت: هيات تحقيق و تفحص مراحل پاياني كار خود را مي گذراند و اطلاعات لازم جمع آوري شده و زمينه براي ارايه گزارش نهايي به كميسيون صنايع و سپس به صحن علني مجلس در حال فراهم شدن است.
عملكرد شعب بانك هاي ايراني
در خارج از كشور
ايرج نديمي از طراحان طرح تحقيق و تفحص از عملكرد شعب بانك هاي ايراني در خارج از كشور گفت: اين طرح را به همراه فروزش نماينده زاهدان طراحي كرده ايم كه از سوي هيات رييسه اعلام وصول و به كميسيون اقتصادي ارجاع شده و ظرف يكي دو هفته آينده، كميسيون اقتصادي در خصوص اين طرح نظر مي دهد. وي ادامه داد: از نظر ما عملكرد شعب بانك هاي ايراني در خارج از كشور از جهات مختلف مديريتي، اداري، تسهيلاتي و وام دهي قابل پيگيري است.
آموزش عالي كشور
محمد استكي عضو كميته تحقيق و تفحص از آموزش عالي نيز گفت: اين كميته به چند بخش تقسيم شده و در زمينه هاي مختلف آموزشي، پژوهشي، دانشگاه آزاد و موارد ديگر كار مي كنند. وي افزود: تعداد كل دانشگاه و مراكز آموزش عالي 20 هزار و سيصد است كه بر مبناي اعتبارات و فرصتي كه براي كار است، رسيدگي به تعدادي از آنها مدنظر است. نماينده اصفهان ادامه داد: كار هيات بررسي مراكز آموزش عالي تهران به پايان رسيده و به زودي كار هيات بررسي دانشگاه ها و مراكز آموزش عالي شهرستان ها و استان ها شروع مي شود كه با برنامه ريزي مدون كار مي كنند. استكي گفت: مذاكرات و جلساتي را با مسوولين دانشگاه هاي آزاد نيز داشته ايم و تيم ها مطالعاتي را روي بعضي واحدها كه مدنظر است شروع كرده اند.
وزارت ارشاد
جواد آرين منش رييس هيات تحقيق و تفحص از وزارت فرهنگ و ارشاد اسلامي هم گفت: اين هيات 11 عضو دارد كه به 4 كميته تقسيم شده و هر كميته حوزه اي را مورد بررسي قرار مي دهد. آرين منش در پايان گفت: فكر مي كنم گزارش نهايي دو ماه ديگر آماده ارايه به صحن شود.]]>
</TEXT>
</DOC>
<DOC>
<DOCID>HAM2-841011-134</DOCID>
<DOCNO>HAM2-841011-134</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس سازمان انرژي اتمي روسيه به تهران سفر مي كند]]>
</TITLE>
<TEXT>
<IMAGE>/1384/841011/news/011700.jpg</IMAGE>
<![CDATA[
ايسنا: خبرگزاري آسوشيتدپرس گزارش داد: رئيس سازمان انرژي اتمي روسيه در ماه فوريه به منظور مذاكره درخصوص تكميل نيروگاه هسته اي بوشهر و پيشنهاد مسكو براي غني سازي اورانيوم ايران در خارج از خاك اين كشور به تهران سفر خواهد كرد.به گزارش خبرگزاري دانشجويان ايران(ايسنا)، اين خبرگزاري آمريكايي به نقل از سرگئي نوويكوف، سخنگوي سازمان انرژي اتمي روسيه ادامه داد: مذاكرات سرگئي كرئينكو، رئيس سازمان انرژي اتمي روسيه در اين سفر بر تكميل نيروگاه هسته اي بوشهر كه روسيه در حال ساخت آن است، متمركز خواهد بود.اين سخنگو به آسوشيتدپرس گفت كه در ديدار رئيس سازمان انرژي اتمي روسيه با مقامات ايراني «هم چنين درخصوص مسايل مربوط به پيشنهاد روسيه به ايران مبني بر انتقال برنامه غني سازي تهران به خاك روسيه مذاكراتي انجام خواهد شد.»]]>
</TEXT>
</DOC>
<DOC>
<DOCID>HAM2-841011-135</DOCID>
<DOCNO>HAM2-841011-135</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پاريس تهران را به اتخاذ تصميمات ضروري در قبال پرونده هسته اي اش فراخواند]]>
</TITLE>
<TEXT>
<![CDATA[فارس: فرانسه اعلام كرد، تصميم ايران را براي بررسي پيشنهاد روسيه كه هدف از آن خارج كردن پرونده هسته اي ايران از بن بست است، مورد توجه قرار داده و از اين كشور مي خواهد هر چه سريعتر تصميمات لازم را براي ازسرگيري مذاكرات اتخاذ كند.
به گزارش خبرگزاري فرانسه از پاريس، دنيس سيمونو معاون سخنگوي وزارت امور خارجه فرانسه گفت: «ما اعلام عمومي مقامات ايراني را كه آمادگي خود را براي بررسي جدي پيشنهادهاي روسيه نشان داده اند، مورد توجه قرار داده ايم.»
وي افزود: « زمان تنگ است و اين ايران است كه بايد تصميمات ضروري را براي ازسرگيري روند مذاكرات مطابق با درخواست هاي جامعه بين المللي اتخاذ كند.»]]>
</TEXT>
</DOC>
<DOC>
<DOCID>HAM2-841011-136</DOCID>
<DOCNO>HAM2-841011-136</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پيشنهاد روسيه به ايران براي همه طرفها معنادار است]]>
</TITLE>
<TEXT>
<![CDATA[فارس: يك مقام سابق شوراي امنيت ملي آمريكا گفت پيشنهاد مسكو براي غني سازي اورانيوم ايران در خاك روسيه براي همه طرفها معنادار است.
«چارلز كوپچان»، مدير امور اروپا در شوراي امنيت ملي آمريكا در دوران رياست جمهوري «بيل كلينتون» تأكيد كرد: «با اين پيشنهاد، ايران فناوري لازم براي توليد انرژي هسته اي را بدست مي آورد اما سوخت مورد نياز توسط روسيه تامين مي شود و بدين ترتيب ايران قادر به پيگيري منافع علمي و نيازهاي انرژي اش خواهد بود و در عين حال به نگرانيهاي آمريكا، اروپا، روسيه و ديگران درباره برنامه هسته اي اش خاتمه مي دهد.»
وي افزود: «ظاهرا ما در حال حركت به سوي نظامي هستيم كه در آن تعداد كمي از كشورها سوخت مورد نياز براي رآكتورهاي جهان را فراهم مي كنند.»]]>
</TEXT>
</DOC>
<DOC>
<DOCID>HAM2-841011-137</DOCID>
<DOCNO>HAM2-841011-137</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ايران به پيمان npt وفادار بوده است]]>
</TITLE>
<TEXT>
<![CDATA[مهر: رئيس كميسيون سياست خارجي مجلس آلمان گفت: آمريكا مدتها است گزينه نظامي عليه ايران را مدنظر دارد، اما اگر چنين حمله اي صورت گيرد، مساله ابعاد گسترده اي به خود مي گيرد و پيامدهاي ناشي از آن زيانبار است و نبايد گذاشت كه منطقه خاورميانه درگير يك مسابقه تسليحات اتمي شود.به گزارش شبكه هاي خبري ايالات متحده، روپرش پولنز در ادامه حل مساله اتمي ايران را به دادن تضمين هاي امنيتي از سوي آمريكا به جمهوري اسلامي گره زده و يادآور شده است كه واشنگتن بايد روشن سازد چه زماني و تحت چه شرايطي مي تواند تصويري در جهت بهبود روابط خود با تهران به دست دهد.طي چند روز اخير و در پي انتشار گزارشي از سوي روزنامه آلماني تاگس اشپيگل درمورد بررسي آمريكا جهت حمله به ايران، تني چند از سياستمداران آلمان نسبت به اين گزينه از خود واكنش نشان دادند كه يكي از آنها روپرشت پولنز رئيس كميسيون سياست خارجي مجلس آلمان و كارشناس مسائل ايران است.رئيس كميسيون سياست خارجي مجلس آلمان در ادامه مي افزايد:ايران در حال حاضر به پيمان منع گسترش جنگ افزارهاي اتمي وفادار است و اجازه مي دهد بازرسان آژانس بين المللي انرژي اتمي به كنترل تاسيسات آن كشور دست زنند،اماهمزمان اتحاديه اروپا، آمريكا و روسيه مايلند كه نگذارند ايران وارد برنامه و روند چرخه سوخت اتمي شود؛به اين دليل روسيه پيشنهاد كرده است همراه با ايران به برپايي تاسيسات مشترك غني سازي اورانيوم در خاك خود دست زند.]]>
</TEXT>
</DOC>
<DOC>
<DOCID>HAM2-841011-138</DOCID>
<DOCNO>HAM2-841011-138</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري اجراي آزمايشي قانون آيين دادرسي كيفري را تمديد كرد]]>
</TITLE>
<TEXT>
<![CDATA[ايرنا: محمود احمدي نژاد رئيس جمهوري اسلامي ايران قانون تمديد مهلت اجراي آزمايشي قانون آيين دادرسي دادگاههاي عمومي و انقلاب در امور كيفري را براي اجرا ابلاغ كرد.
در ابلاغيه شماره 59588 رئيس جمهوري به وزارت دادگستري ماده واحده اين قانون براي اجرا ارسال گرديده است.بر اساس اين ماده واحده از تاريخ تصويب اين قانون، مهلت اجراي آزمايشي قانون آيين دادرسي دادگاههاي عمومي و انقلاب(در امور كيفري)مصوب1378براي مدت دو سال ديگر تمديد مي گردد.تمديد مهلت اجراي آزمايشي قانون آيين دادرسي دادگاههاي عمومي و انقلاب در امور كيفري سيزدهم آذرماه1384در مجلس شوراي اسلامي تصويب شد و در تاريخ23/9/84به تأييد شوراي نگهبان رسيد.]]>
</TEXT>
</DOC>
<DOC>
<DOCID>HAM2-841011-139</DOCID>
<DOCNO>HAM2-841011-139</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[شوراي نگهبان طرح تسهيل ازدواج جوانان را تأييد كرد]]>
</TITLE>
<TEXT>
<![CDATA[فارس: شوراي نگهبان نسبت به يك مصوبه مجلس و يك مصوبه هيأت وزيران اظهار نظر كرد و آنها را مغاير موازين شرع و اصول قانوني اساسي ندانست.طرح تسهيل ازدواج جوانان مصوب مجلس شوراي اسلامي و اساسنامه صندوق ضمانت سرمايه گذاري صنايع كوچك مصوب هيأت وزيران در آخرين جلسه شوراي نگهبان بررسي شد و با توجه به اصلاحات به عمل آمده در آنها مغاير با موازين شرع و قانون اساسي شناخته نشد.]]>
</TEXT>
</DOC>
<DOC>
<DOCID>HAM2-841011-140</DOCID>
<DOCNO>HAM2-841011-140</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[طرح صيانت از خبرنگاران تهيه و ارائه مي شود]]>
</TITLE>
<TEXT>
<![CDATA[ايرنا: رئيس كميته هنر و رسانه هاي كميسيون فرهنگي مجلس شوراي اسلامي از تهيه طرح جامع صيانت از خبرنگاران خبر داد.سعيد ابوطالب افزود: سعي مي كنيم براي تسريع در بررسي، اين طرح با يك فوريت ارايه شود.وي موضوعاتي نظير تاسيس بيمه ويژه خبرنگاران و حمايت هاي حقوقي از خبرنگاران را از مسايل مطرح شده در اين طرح عنوان كرد.
عضو كميسيون فرهنگي مجلس خاطرنشان كرد:پيش نويس اين طرح در دست تهيه است و بايد رايزني هاي ابتدايي با اعضاي كميسيون فرهنگي در اين خصوص صورت گيرد.
نماينده تهران با انتقاد از عدم حمايت حقوقي از خبرنگاران، گفت:خبرنگاران كشور به حمايت رسانه اي و افكار عمومي نياز دارند تا با انگيزه بيشتري به عرصه هاي خبري وارد شوند.]]>
</TEXT>
</DOC>
<DOC>
<DOCID>HAM2-841011-141</DOCID>
<DOCNO>HAM2-841011-141</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[شريعتمداري:عملكرد صدا و سيما در پوشش خبري دولت مثبت است]]>
</TITLE>
<TEXT>
<![CDATA[مهر: مديرمسئول روزنامه كيهان انعكاس اخبار قوه مجريه را يك وظيفه رسانه اي و حرفه اي عنوان كرد و گفت: عملكرد صدا و سيما در پوشش اخبار و اطلاع رساني از عملكرد دولت، مثبت و قابل قبول بوده است.حسين شريعتمداري درخصوص اخباري مبني بر كم كاري و كارشكني برخي رسانه ها در انعكاس اخبار و فعاليت هاي دولت گفت: نكته قابل توجه در اين زمينه نحوه اطلاع رساني خود دولت است كه بايد اقدامات انجام شده خود را به افكار عمومي اعلام كند و درباره آن توضيحات كامل را بدهد كه در اين صورت كار رسانه و دولت در كنار هم مي تواند به انعكاس بيشتر عملكرد دولت كمك كند.وي تصريح كرد: متاسفانه برخي رسانه ها ممكن است به دليل ناهمخواني سياسي كه با دولت دارند از انعكاس اين اخبار خودداري كنند يا احيانا آن را با تمامي دامنه خبري منعكس نكنند.شريعتمداري عملكرد دولت در تعامل با رسانه ها را محسوس خواند و افزود: دولت، دولت جديدي است و اعضاي آن هم عمدتا جديد هستند و تلاش دولت براي تعامل با رسانه ها را مي شود به طور محسوس ديد، اما اينكه اين تلاش به نقطه مطلوب رسيده باشد، بايد بگويم هنوز در نقطه مطلوب قرار ندارد.مدير مسئول كيهان نحوه پوشش خبري صدا و سيما از عملكرد دولت را مثبت ارزيابي كرد و گفت: صداو سيما يك رسانه ملي است و بايد در خدمت ملت باشد و از آنجا كه دولت، دولتي مردمي و برخاسته از ملت است، طبعا اخبار و گزارش آن در صدا و سيما بايد انعكاس خوبي داشته باشد و من احساسم بر اين است كه عملكرد صدا و سيما در پوشش اخبار و اطلاع رساني از عملكرد دولت، عملكرد مثبتي بوده است.]]>
</TEXT>
</DOC>
<DOC>
<DOCID>HAM2-841011-142</DOCID>
<DOCNO>HAM2-841011-142</DOCNO>
<ORIGINALFILE>/1384/841011/news/_siasi.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[كريمي راد: تهيه لايحه جرم سياسي در دستور كار قوه قضائيه قرار دارد]]>
</TITLE>
<TEXT>
<![CDATA[ايسنا: وزير دادگستري و سخنگوي قوه قضائيه گفت: تهيه لايحه جرم سياسي به جد در دستور كار قوه قضائيه قرار دارد و منتظر پاسخ مجمع تشخيص مصلحت نظام هستيم تا مانعي براي ارائه اين لايحه وجود نداشته باشد. با اين اقدام زمينه ارائه و سير تصويب لايحه جرم سياسي انجام خواهد شد.
جمال كريمي راد درباره لايحه تشكيل پليس قضايي، اظهار داشت: منتظر مطرح شدن اين لايحه در صحن علني مجلس هستيم و به نمايندگان هم اعلام كرديم كه اگر به كليات لايحه تشكيل پليس قضايي راي  دهند ما در پيگيري جزئيات در كميسيون هاي مختلف آمادگي داريم كه موارد و نظراتي كه سازنده باشد را در لايحه لحاظ كرده يا اصلاحات لازم را به عمل آوريم تا شاهد تصويب قانوني همه جانبه در اين زمينه باشيم.]]>
</TEXT>
</DOC>
<DOC>
<DOCID>HAM2-841011-143</DOCID>
<DOCNO>HAM2-841011-143</DOCNO>
<ORIGINALFILE>/1384/841011/news/_vrzsh.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[آواز قو يا زندگي تازه]]>
</TITLE>
<TEXT>
<IMAGE>/1384/841011/news/011721.jpg</IMAGE>
<![CDATA[
گروه ورزشي - سيامك قليچ خاني: بچه محله عارف، نه از حمايت روزنامه نگاران آن زمان برخوردار بود و نه در محله اي مثل چهارصددستگاه زندگي مي كرد كه حمايت يك گروه قدرتمند را پشت سر داشته باشد. خودش بود و خودش؛ با همان مسلك دهه چهل. شايد كافي است، حداقل براي متمايز شدن و تفاوت. حتي كتاني ته صاف چيني اش نيز متفاوت بود و البته دريبل هاي ريزش در زمين خاكي عارف.
پروين براي اين كه پروين شود كسي را نداشت، شادروان «دري» و شاگردانش عاشق پرويز قليچ خاني بودند و دنياي ورزشي ها _ كه ابوالفضل جلالي مأمور يارگيري شان بود- با وجود رگ و ريشه پرسپوليسي _ به او نه در حد ستاره شدن و قرار گرفتن در كنار ستاره هاي خوانندگي و هنرپيشگي مي پرداختند و چه پروين دهه چهل و پنجاه ستاره نبود كه به واسطه آن بتوان گيشه را تسخير كرد. اما پروين، پروين شد.
او الگوي جوانان محرومي بود كه از تاج متنفر بودند و هويت پرسپوليس را با او درك مي كردند نه با عبده و هيچ كس ديگري....
پرسپوليس بعد از انقلاب بيش از حد وابسته به پروين شد. آن دوره مي بايست پرسپوليس تازه اي تعريف مي شد و در تعريف آن دوره نه محراب شاهرخي مي گنجيد و نه برادران وطنخواه، كاظم رحيمي نيز كاريزماي پررنگي نداشت. براي «مردي كه مي خواست سلطان باشد»، اين بهترين فرصت بود. در دوره اي كه در فوتبال آماتور ما مرام، معرفت و رفاقت بهترين ابزار پيروزي محسوب مي شد، مي بايست هم در شام آخر بدون پي بردن به اشتباهاتش تمامي بازيكنانش را به بي معرفتي متهم كند.
پروين مي بايست تفاوت فوتبال امروزي با گذشته را از جام ملت هاي سال 92 مي فهميد و سپس بازي هاي مقدماتي جام جهاني 94 و حتي 5 سال خانه نشيني اش. اما هيچكدام حداقل تلنگري نبود تا پروين خود جايگاهش را بشناسد و امروز پروين غزل خداحافظي سر داده است؛ با ياراني كه اگر دوست نادان نبودند، دشمن دانا هم محسوب نمي شوند. چهره علي پروين در زمان خداحافظي حكايت آواز قو است و يا تدبيري براي زندگي با تعريفي تازه؟! مثل آن زمان كه با عابديني زوج ناگسستني تشكيل دادند اما حكم مديرعاملي ازسوي فائقي را با آغوش باز پذيرفت و سپس با غمخوار و خطيب هم زندگي مسالمت آميزي انجام داد بدون آن كه از گذشته ها يادي كند. فهميدن انتخاب مسير جديد علي پروين، صبوري زيادي نمي طلبد.]]>
</TEXT>
</DOC>
<DOC>
<DOCID>HAM2-841011-144</DOCID>
<DOCNO>HAM2-841011-144</DOCNO>
<ORIGINALFILE>/1384/841011/news/_vrzsh.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[كفاشيان: با 220 ورزشكار زن و مرد در 24 رشته بازي هاي آسيايي شركت مي كنيم]]>
</TITLE>
<TEXT>
<![CDATA[ايرنا: دبيركل  كميته  ملي  المپيك  از اعزام  220 ورزشكار مرد و زن  ايران  در 24رشته  ورزشي  به  بازي هاي  آسيايي  2006 دوحه  - قطر خبر داد.
«علي  كفاشيان» با بيان  اين مطلب  گفت :با توجه  به  نتايج  كسب  شده  از سوي  تيم هاي  ملي  رشته هاي  گوناگون  ورزشي  ايران  در رقابت هاي  مختلف  سال  جاري ، نسبت  به  اعزام  تيم هاي  كاروان ورزشي  كشورمان  به  بازي هاي  فوق  اقدام  خواهيم  كرد.
كفاشيان  از كشتي  آزاد و فرنگي ، تكواندو، زنان  و مردان، جودو، كاراته، زنان  و مردان ، فوتبال ، واليبال ، ووشو، زنان  و مردان، دو و ميداني، زنان  و مردان، دوچرخه سواري ، وزنه برداري ، تيراندازي و تيراندازي  با كمان ، زنان  و مردان ، قايقراني، زنان  و مردان، شميشربازي، زنان  و مردان، بوكس، هندبال ، بسكتبال ، كبدي ، پرورش اندام ، سپك  تاكرا، واترپلو، شنا و شيرجه  به  عنوان  رشته هايي  كه  ورزشكاران  ايران  در بازي هاي  آسيايي  شركت  مي كنند، نام  برد.
دبيركل  كميته  ملي  المپيك  با اشاره  به  برنامه ريزي  صورت  گرفته  براي اعزام  تيم هاي  فوق  افزود: برنامه  روزانه  هر يك  از تيم هاي  فوق  از جمله تعداد و زمان  افراد دعوت  شده  به  اردو، اعزام هاي  برون مرزي ، هزينه  غذاو مسكن  و... تدوين  شده  است .
وي  ادامه  داد: افزون  بر شركت  كاروان  ورزشي  ايران  در بازي هاي  آسيايي 2006 دوحه ، كميته  ملي  المپيك  سه  رويداد مهم  ديگر را نيز در سال  آينده  در پيش  روي  خواهد داشت .
دبيركل  كميته  ملي  المپيك  متذكر شد: در سال  آينده ، كاروان  ورزشي  ايران در بازي هاي  پارالمپيك  قهرماني  آسيا كه  در مالزي  برگزار خواهد شد، شركت  خواهد كرد، تيم  25 نفره  اسكي  ايران  به  بازي هاي  زمستاني  آسيايي  در چين اعزام  مي شود و كاروان  ورزشي  ناشنوايان  كشورمان  نيز در بازي هاي  آسيايي شركت  خواهد كرد.
وي  در ادامه  اظهار داشت :ما براي  حضور قدرتمند كاروان هاي  ورزشي  ايران در پيكارهاي  فوق ، نياز به  32 ميليارد تومان  بودجه  داريم  كه  در بودجه پيشنهادي  اين  كميته  اعلام  شده  است .
كفاشيان  تصريح  كرد: در صورتي  كه  اين  بودجه  در اختيار ما قرار بگيرد، توان  ايجاد زمينه  حضور قدرتمند ورزشكاران  كشورمان  را به  بازي هاي  فوق  خواهيم  داشت .]]>
</TEXT>
</DOC>
<DOC>
<DOCID>HAM2-841011-145</DOCID>
<DOCNO>HAM2-841011-145</DOCNO>
<ORIGINALFILE>/1384/841011/news/_vrzsh.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[بلغاري هاي واليبال وارد شدند
اعلام آمادگي نايدينوف براي مربيگري در ايران]]>
</TITLE>
<TEXT>
<![CDATA[گروه ورزشي: دو بازيكن بلغاري تيم واليبال پيام مخابرات گلستان هم به جمع ساير خارجي هاي شاغل در ليگ برتر واليبال ايران پيوستند.
«نايدينوف» و «پتكوف» درپي سفر چندروزه اكبر نائيني و رمضانعلي دنكوب به صوفيه انتخاب و براي بازي در تيم پيام انتخاب شدند. پتكوف 32 ساله و نايدينوف 37 ساله به ترتيب در پست قطر پاسور و قدرتي دريافت كننده تبحر دارند كه «نايدينوف» سابقه همراهي تيم ملي بلغارستان در چندين دوره از مسابقات قهرماني جهان، ليگ جهاني و المپيك را نيز دارد. «نايدينوف» كه يكبار هم به عنوان بهترين دريافت كننده جهان انتخاب شده است بيشتر نقش مربي بازيكن را دارد. وي چندبار هم به عنوان مربي تيم ملي بلغارستان را در مسابقات بين المللي ياري داده و هم اكنون به عنوان يكي از گزينه هاي اصلي جانشيني سرمربي مسن بلغارستان مطرح است.
وي آمادگي خود را براي مربيگري در ايران و تيم ملي اعلام داشته است و در اين زمينه در هفته هاي آتي با رييس فدراسيون واليبال ايران ديدار خواهد داشت. «نايدينوف» و «پتكوف» با پيش قرارداد ده ميليون توماني و دريافت مبلغ يك هزار يورو براي هر برد به عضويت نماينده گلستان درآمدند.]]>
</TEXT>
</DOC>
<DOC>
<DOCID>HAM2-841011-146</DOCID>
<DOCNO>HAM2-841011-146</DOCNO>
<ORIGINALFILE>/1384/841011/news/_vrzsh.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[ليگ بسكتبال غرب آسيا در تهران و دمشق]]>
</TITLE>
<TEXT>
<![CDATA[گروه ورزشي: در پي جدي شدن برگزاري ليگ بسكتبال باشگاه هاي غرب آسيا و برگزاري بازي ها يكي از دو گروه در تهران دبير كنفدراسيون غرب آسيا به تهران سفر مي كند.هاكوب خاجيريان روز دوازدهم دي ماه به ايران مي آيد تا آخرين رايزني ها را با محمود مشحون رئيس فدراسيون بسكتبال ايران انجام دهد.
در نخستين دوره مسابقات بسكتبال غرب آسيا ايران با دو تيم صنام و صباباتري شركت مي كند. در اين بازي ها 8 تيم از اوايل بهمن ماه رقابت هاي خود را در دو شهر دمشق و تهران آغاز مي كنند كه بازي هاي گروه صنام در تهران و صباباتري در دمشق خواهد بود. دو تيم برتر اين بازي ها جواز صعود به مرحله نهايي مسابقات باشگاه هاي آسيا را دريافت مي دارند.]]>
</TEXT>
</DOC>
<DOC>
<DOCID>HAM2-841011-147</DOCID>
<DOCNO>HAM2-841011-147</DOCNO>
<ORIGINALFILE>/1384/841011/news/_vrzsh.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[ملي پوشان بوكس ايران در كيش اردو مي زنند]]>
</TITLE>
<TEXT>
<![CDATA[ايرنا: اردوي  آمادگي  تيم  ملي  بوكس  ايران  از روز سه شنبه  هفته  جاري  در جزيره كيش  داير مي شود. در اين  اردوي  14 روزه ، ملي پوشان  بوكس  كشورمان  تمرينات  خود را زير نظر مربيان  مربوطه  انجام  مي دهند. در پي  برگزار نشدن  مسابقات  بين المللي  بوكس  هندوستان ، مسئولان  فدراسيون بوكس  تماس هايي  با مقامات  فدراسيون هاي  بوكس  تركيه ، آذربايجان  و ارمنستان براي  اعزام  تيم  ايران  به  اين  كشورها براي  تشكيل  اردوهاي  مشترك  گرفتند، كه  با توجه  به  تعطيلات  سال  نو ميلادي  پاسخ  منفي  دريافت  كردند.
از همين  رو، مسئولان  فدراسيون  بوكس ، شرايط تشكيل اردويي  14 روزه  را در جزيره  كيش  فراهم  كردند. اسامي دعوت شدگان  به  اين  اردو عبارت  است  از: عمران  اكبري ، سيروس  دارابي  منش ، جواد افراخته ، اميد خرسندي  تبار، جواد خويي ، مجيد اشيرك، مهدي  طلوعي ، سعيد نوروزي ، نورالدين  چگيني ، هومن  كرمي، امين  قاسمي پور، مرتضي  سپهوند، حسن  كاركردي ، مرتضي جعفري پور، همايون  اميري ، مهدي  قرباني ، علي  مظاهري، روح الله  حسيني  و سيدعلي  اكبر حسيني  فرد.
مربيان : اكبر احدي  و محمدرضا صمدي .]]>
</TEXT>
</DOC>
<DOC>
<DOCID>HAM2-841011-148</DOCID>
<DOCNO>HAM2-841011-148</DOCNO>
<ORIGINALFILE>/1384/841011/news/_vrzsh.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[عقاب بار ديگر به آرامش رسيد]]>
</TITLE>
<TEXT>
<IMAGE>/1384/841011/news/011718.jpg</IMAGE>
<![CDATA[
گروه ورزشي: مديران تيم عقاب پس از احساس نگراني نسبت به وضعيت اين تيم همراه با هيأت مديره و امير شاهرخ سلاميان رئيس باشگاه عقاب به نتيجه نهايي رسيدند تا كادر فني را تقويت كنند. از روز گذشته ماركار آقاجانيان به عنوان سرمربي عقاب منصوب و مشغول به كار شد.
قرار است گما لوويچ مربي سابق تيم هاي استقلال تهران و اهواز در كنار ماركار آقاجانيان به عنوان دستيار مشغول به كار شود. همچنين پرويز كماسي گزينه اول مربي بدن سازي تيم عقاب است.]]>
</TEXT>
</DOC>
<DOC>
<DOCID>HAM2-841011-149</DOCID>
<DOCNO>HAM2-841011-149</DOCNO>
<ORIGINALFILE>/1384/841011/news/_vrzsh.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[جلسه ويژه در فدراسيون كشتي
قهرمان ليگ در تهران مشخص مي شود]]>
</TITLE>
<TEXT>
<![CDATA[گروه ورزشي_ محمدرضا منصوريان: در يك جلسه ويژه كه روز گذشته در محل فدراسيون كشتي تشكيل شد با حضور نمايندگان 4 تيم حاضر در مرحله نيمه نهايي پيكارهاي ليگ برتر كشتي آزاد درباره زمان و نحوه برگزاري مسابقه هاي اين مرحله تجديد نظر به عمل آمد و مقرر شد كه چهار تيم صعودكننده تنها در يك روز آن هم پنج شنبه پانزدهم دي ماه سرنوشت قهرماني را مشخص سازند.
براساس برنامه جديد عصر روز چهارشنبه چهاردهم دي ماه جاري كشتي گيران چهار تيم نفت و پاس تهران و پيام ارتباطات ساري و جويبار لوله در سالن توفيق جهانبخت تهران در مراسم وزن كشي شركت مي كنند و بعد از آن ديدارهاي مرحله نيمه نهايي صبح روز بعد و مبارزات فينال عصر همان  روز(15/10/84)در سالن شهداي هفتم تير تهران انجام خواهد شد.
پيش از اين، سازمان ليگ كشتي كشور اعلام كرده بود كه مبارزات نيمه نهايي در تهران و پيكارهاي فينال در مازندران برگزار خواهد شد كه اين برنامه با مخالفت عمومي علاقمندان به كشتي روبه رو شده بود.]]>
</TEXT>
</DOC>
<DOC>
<DOCID>HAM2-841011-150</DOCID>
<DOCNO>HAM2-841011-150</DOCNO>
<ORIGINALFILE>/1384/841011/news/_vrzsh.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[تيم ملي ايران به مصاف سنگال و كامرون مي رود]]>
</TITLE>
<TEXT>
<![CDATA[ايسنا: تيم ملي فوتبال كشورمان به منظور كسب آمادگي براي حضور در رقابت هاي جام جهاني 2006 آلمان دو ديدار تداركاتي را با سنگال و كامرون برگزار خواهد كرد.
انتخاب اين دو تيم آفريقايي به علت شباهت سبك بازي اين تيم ها به آنگولا كه رقيب ايران در گروه d جام جهاني است، صورت گرفته است. زمان اين بازي هنوز مشخص نشده و در حال حاضر مسوولان فدراسيون فوتبال كشورمان مشغول رايزني با مسئولان فوتبال كامرون و سنگال هستند تا تاريخ اين ديدار را مشخص كنند.]]>
</TEXT>
</DOC>
<DOC>
<DOCID>HAM2-841011-151</DOCID>
<DOCNO>HAM2-841011-151</DOCNO>
<ORIGINALFILE>/1384/841011/news/_vrzsh.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[ليگ برتر انگليس
چلسي پيروز شد، آرسنال مساوي كرد]]>
</TITLE>
<TEXT>
<IMAGE>/1384/841011/news/011724.jpg</IMAGE>
<![CDATA[
گروه ورزشي: تيم  فوتبال  چلسي  قهرمان  فصل  گذشته  رقابت هاي  ليگ  برتر باشگاه هاي  اين كشور، سال  2005 ميلادي  را با پيروزي  پشت  سر گذاشت  و با شكست  دو بر صفرتيم  بيرمنگام  سيتي ، اختلاف  خود را با تيم  دوم  جدول  به  14 امتياز رساند.
اين  برد كه  هيجدهمين  پيروزي  اين  تيم از بيست  بازي  در فصل  جاري  ليگ  برتر فوتبال  باشگاه هاي  انگليس  است ، با دوگل  هرنان  كرسپو و آرين  روبن  در نيمه  اول  به  دست  آمد.
در ساير ديدارهاي  ديروز تيم  آرسنال  برابر تيم  استون  ويلا به  نتيجه تساوي  بدون  گل  متوقف  شد و تيم هاي  تاتنهام  و چارلتون  با نتايج  مشابه  2 برصفر مقابل  تيم هاي  وستهام  و نيوكاسل  به  برتري  دست  يافتند.
آرسن ونگر: از قهرماني در ليگ برتر انگليس مأيوس شده ايم
آرسن  ونگر سرمربي  فرانسوي  باشگاه  آرسنال  از قهرماني  در رقابت هاي  ليگ  برتر باشگاههاي  انگليس  مأيوس  شده  و مصمم  است  تمام  توان  تيم  خود را به  ديگر رقابت هاي  داخلي  معطوف  كند.اين تيم روز گذشته مقابل آستون ويلا به تساوي بدون گل رسيد.
وي در پايان اين بازي اظهار داشت : تيم تحت  رهبري  وي  شانس  بسيار كمي  براي  قهرماني  در ليگ  امسال  دارد. آرسنال  20 امتياز با تيم  صدرنشين  چلسي  فاصله  دارد.وي  تصريح  كرد: بايد واقع  نگر باشيم ، ما شانس  بسيار كمي  براي  قهرماني  داريم  اما مي خواهيم  تا حدي  كه  ممكن  است  نتيجه  خوبي  بگيريم  و اين  فاصله را كاهش  دهيم .ونگر افزود: من  علاقه اي  به  تيم  ليورپول يا هيچ  تيم  ديگري  ندارم ، فقط مي خواهم  در مراتب  بالاي  جدول  قرار داشته باشيم  خواه  بعد از چلسي  باشد يا ليورپول .هنوز رقابت هاي  مهمي  فراروي  ما قرار دارد كه  شامل  جام  حذفي  و جام  اتحاديه  است  اما در مسابقات  ليگ برتر فقط بايد ثابت  كنيم  كه  استوار هستيم .]]>
</TEXT>
</DOC>
<DOC>
<DOCID>HAM2-841011-152</DOCID>
<DOCNO>HAM2-841011-152</DOCNO>
<ORIGINALFILE>/1384/841011/news/_ydasht.htm</ORIGINALFILE>
<ISSUE>يكشنبه 11 دي 1384 - سال سيزدهم - شماره 3889 - Jan 1, 2006</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درسي از امام جواد عليه السلام
پرهيز از وعده زود هنگام]]>
</TITLE>
<TEXT>
<![CDATA[دكتر محسن اسماعيلي
وعده هاي بي سرانجام از آفت هاي مديريت ديروز و امروز كشور ما است. مصاحبه هاي زودهنگام، كه در خوش بينانه ترين تحليل مسابقه براي دادن اخبار خوشايند به جامعه محسوب مي شود، داراي پيامدهاي سوء بسياري است كه بي اعتمادكردن افكار عمومي به مديريت كلان كشور نخستين آنها است.
واقعيت هاي موجود مشكلات فراواني را در برابر مديران و تصميم هاي آنان مي گذارد. پيش بيني ها هميشه و لزوما كامل و درست نيست. حوادث نامنتظره و ضرورت هاي مهم تر كم نيست؛ ضرورت هايي كه همه ما را ناچار به كنار نهادن برنامه هاي قطعي مي كند.
در كنار همه اين ها رقابت ها و دشمني ها، ايجاد رانت هاي اطلاعاتي و زمينه هاي فساد اداري را نيز نبايد ناديده گرفت و اين همه باعث مي شود تا مديران خردمند و آينده نگر از شتاب در وعده هاي زودهنگام اجتناب كنند.
امام جواد، عليه السلام، كه امروز همه ما در سوگ او نشسته ايم، دريايي از ناگفته ها را در حديثي كوتاه چنين در اختيار ما نهاده است: «اعلام كارها پيش از آنكه پايه هاي آن را مستحكم كنيد(يا پيش از آنكه تا اندازه اي جلو رفته و استحكام دروني يابد _ بنابر دو قرائتي كه از اين حديث ممكن است)، مايه تباهي و فساد آن است»
فراگيري همين يك درس پربركت و عمل به آن از نهمين پيشواي بزرگ اسلام را مي توان كمترين بهره امروز قرار داد كه: «اظهارالشي قبل ان يستحكم مفسده له»(تحف العقول، صفحه 457).]]>
</TEXT>
</DOC>
<DOC>
<DOCID>HAM2-841011-153</DOCID>
<DOCNO>HAM2-841011-153</DOCNO>
<ORIGINALFILE>/1384/841011/world/_asib.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ضرورت بازنگري در شيوه برخورد با كودكان استثنايي
ناتواني را با محروميت پاسخ ندهيم ايماني پارسا]]>
</TITLE>
<TEXT>
<IMAGE>/1384/841011/world/005550.jpg</IMAGE>
<![CDATA[
در كنار همه واقعيت هاي موجود در جامعه آنچه كه كمتر مورد توجه و دقت نظر كارشناسان و مردم قرار مي گيرد بحث مربوط به كودكان استثنايي و مشكلات و آسيب هاي آنهاست.
در حالي كه شاهديم جامعه به اندازه كافي در موضوعاتي چون دختران فراري، اعتياد، كارتن خوابها حساسيت نشان مي دهد، در مقوله دردسرهاي تمام نشدني كودكان استثنايي و وضعيت زجرآور آنها كمتر رسانه اي با تيزبيني و موشكافي مسائل آنها را دنبال مي كند.
به باور بيشتر كارشناسان اجتماعي، پديده فقر و معضلات مرتبط با آن به عنوان يكي از عوامل تأثيرگذار بر شدت و حدت زندگي اجتماعي مطرح مي باشد.
كودكان استثنايي هم از اين قاعده مستثني نيستند. بيشتر اين كودكان در خانواده هاي محرومي زندگي مي كنند كه فقدان اطلاعات اوليه براي اداره يك زندگي مهمترين مشخصه آن است. والدين اين كودكان نگاه واقع بينانه اي به زندگي خانوادگي ندارند و فقدان اين نگاه باورپذير بعضاً موجب محدود شدن روابط اجتماعي سالم در كودكان استثنايي مي گردد.
دكتر رنج بخشي، عضو هيأت علمي دانشگاه و متخصص كودكان استثنايي با اشاره به اهميت نقش دولت، آموزش و پرورش و مهمتر از همه والدين اين كودكان اظهار مي دارد: با توجه به شرايط ويژه اي كه اين بچه ها دارند مي بايست مجموعه امكانات خاصي توسط دولت و خانواده هاي اين بچه ها فراهم شده و كمي از بار مشكلات آنها كاسته شود. وي با تأكيد بر مشكلات فرهنگي افراد جامعه و نحوه برخورد نامناسب اطرافيان با اين بچه ها خاطرنشان كرد: آنچه كه در رابطه با بچه هاي استثنايي در اولويت برنامه ها قرار مي گيرد،مسأله بالا بردن سطح فرهنگ افراد جامعه است؛چرا كه بعضاً  ديده شده است كه بسياري از بزرگسالان در هنگام روبه رو شدن با اين بچه ها خود و فرزندانشان را از آنها دور مي  كنند و يا به ديده حقارت به آنها مي نگرند.
به راستي چه بسياري از افراد به ديد يك بيمار مسري به اين بچه ها نگاه مي كنند و يا فكر مي كنند كه اين بچه ها به آنها آسيبي خواهند زد.
واقعيت امر آن است كه استثنايي بودن بيماري نيست بلكه يك حالت و ويژگي است، به عبارتي بعضي ها پايين تر و يا بالاتر از خط نرمال جامعه قراردارند و اين نمي   تواند دليلي براي نقض وجود اين افراد باشد.
دكتر رنج بخش در رابطه با علت وابستگي شديد و اظهار محبت زياد اين بچه ها در هنگام رويارويي با افراد غريبه و كساني كه به آنها توجه مي  كنند اظهار مي دارد: واقعيت امر آن است كه يك بچه طبيعي از هزاران منبع محبت دريافت مي كند؛ به طوري كه وقتي با يك بچه سالم و زيبا روبه  رو مي شويم آن را در آغوش مي گيريم و به آن محبت مي كنيم اما اين بچه ها حداقل محبت و توجه را دريافت كرده اند و تشنه توجه و محبت هستند.
به گفته وي، بسياري از اين بچه ها به دليل همين كمبود سريعاً  در دام بسياري از مشكلات افتاده و به خيلي  از مسائل آسيب زا دچار مي شوند.
اميررضا پرحلم -كارشناس و آسيب شناس اجتماعي آستانه تحمل و مدارا را در خانواده هاي اين كودكان پايين دانسته و مي گويد: علاوه بر فقر فرهنگي كه جامعه با آن مواجه است خانواده هاي اين كودكان نيز آستانه تحمل بسيار پاييني دارند و متأسفانه از تنبيه به عنوان بهترين روش براي آرام نگه داشتن اين كودكان استفاده مي كنند.
اين رفتارشناس معتقد است كه نگاه بيشتر افراد به واقعيت زندگي كودكان استثنايي نگاهي شيطنت بار و مزاحم است و به همين دليل بعضاً  در مواجهه با اين افراد در نهايت شدت عمل رفتار مي شود.
طبق بررسي هاي به عمل آمده در رابطه با وضعيت آموزشي اين بچه ها در كشورمان بايد گفت، متأسفانه اين بچه ها بويژه در مناطق محروم در شرايط نامطلوبي به سر مي برند به طوري كه علاوه بر فراهم نبودن شرايط مناسب آموزشي، مسأله تربيت و مهارت آموزي اين بچه ها نيز مورد توجه قرار نگرفته است و در اغلب موارد به آموزش كتب درسي براي آنها اكتفا مي كنند. وقتي از چند تن از مربيان اين بچه ها سؤال شد كه مهمترين مشكل شما چيست عنوان كردند:
با توجه به شرايط و سختي كار و عدم تناسب ميزان فعاليت  مان با دستمزدهايي كه دريافت مي كنيم انگيزه زيادي براي ادامه فعاليت نداريم و اين در حالي است كه به دليل مشاهده نكردن نتيجه كارمان رنجشي براي تلاش بيشتر نداريم و همواره با احساسي توأم با نااميدي و افسردگي به كار خود ادامه مي دهيم.
گفتني است، يكي از بحث هايي كه اين روزها در اغلب كشورهاي پيشرفته دنيا مطرح است مسأله «جريان قالب» است، به موجب اين طرح بچه هاي استثنايي در مدارس عادي آموزش مي بينند و فقط كلاس جداگانه اي دارند.
هدف از اجراي اين طرح افزايش روابط اجتماعي اين بچه ها با ساير بچه هاي عادي است؛ چرا كه در شرايط كنوني به دليل عدم دسترسي اين بچه ها به محيط اجتماعي طبيعي دچار عقب ماندگي هاي اجتماعي شده اند.
آنچه كه اين روزها ذهن بسياري از متخصصين و كارشناسان را به خود مشغول داشته است افزايش آمار بچه هاي استثنايي است؛ چرا كه علير غم پيشرفت علم پزشكي آمار اين بچه ها روبه افزايش است.
دكتر رنج بخش در رابطه با دلايل افزايش آمار بچه هاي استثنايي و عقب مانده ذهني علي رغم پيشرفت تكنولوژي روز پزشكي اظهار مي دارد: در بررسي هاي به عمل آمده معلوم شده است يكي از عمده دلايل افزايش آمار اين بچه ها پيشگيري هاي به عمل آمده جهت كاهش مرگ و مير نوزادان بوده است. وي در اين باره تصريح كرد: درصد بالايي از بچه هاي استثنايي يا درانكي باتور بوده اند و يا فرزندان ناخواسته اي بوده اند كه مادرهايشان در هنگام بارداري دارو مصرف كرده اند.
اين كارشناس روانشناسي از بالاتر رفتن آمار بچه هاي اوتيسمي خبر داد و گفت:  علي رغم پيشرفت علم پزشكي شاهد آن هستيم كه به دلايل مختلفي چون استفاده از انكي باتور، استفاده از داروهاي سقط جنين، استفاده از بكيوم براي تولد نوزاد، انجام زايمان هاي سخت در مناطق روستايي دور افتاده، مبتلا بودن مادران به ديابت و فشار خون بالا و همچنين در معرض اشعه ايكس قرار گرفتن مادر تعداد اين بچه ها روبه افزايش است.
در پايان بايد گفت بهترين راه، پيشگيري از تولد اين بچه ها است كه مي توان با آموزش والدين قبل از بارداري و انجام آزمايشهاي ژنتيك براي تمام افراد و آموزشهاي حين بارداري از تولد بچه هاي استثنايي جلوگيري كرد و درنهايت نيز نيازمند يك فرهنگ سازي غني در سطح اجتماع براي نحوه برخورد با اين كودكان هستيم.]]>
</TEXT>
</DOC>
<DOC>
<DOCID>HAM2-841011-154</DOCID>
<DOCNO>HAM2-841011-154</DOCNO>
<ORIGINALFILE>/1384/841011/world/_asib.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بازتاب
چشم ها را بايد شست...]]>
</TITLE>
<TEXT>
<![CDATA[كانون گرم خانواده نعمتي است كه با داشتن آن بايد شاكر خداوند باشيم و در حين برخورداري از اين نعمت بزرگ كساني را كه از اين موهبت محروم هستند فراموش نكنيم. يعني آناني كه در حسرت آغوش پر مهر پدر و مادر شب و روز خود را سپري مي كنند. كودكاني كه بنا به دلايلي پدر و مادر خود را از دست داده اند و طعم گرماي آتش عشق مادرانه را يا اصلا يا به حد نياز نچشيده اند.
كساني كه ساختار زندگيشان به گونه اي ناخواسته شكل گرفته است، كودكان بي سرپرستي كه با تمام مشكلات و مصائب در مراكز بهزيستي زندگي مي كنند، آناني كه بسياري از غرايز درونيشان به دليل نبودن دستان پر مهر مادري بر سرشان، سركوب شده است، غرايزي كه از بين نرفته بلكه سركوب شده و در ضمير ناخودآگاهشان وجود دارد. درست مثل آتشفشان خاموشي كه بالاخره روزي بيدار خواهد شد.
فراموش نكنيم كه اينان يعني كودكان بي سرپرست هموطناني هستند كه با تمام خواسته ها و نيازهايشان زنده اند و زندگي مي كنند. بايد بودنشان را باور داشت. بايد برايشان برنامه ريزي كرد. بايد به ساختار زندگيشان به همين شكل و با همين شيوه در اجتماع ارزش داد. بايد به عنوان نوعي ساختار اجتماعي با آن برخورد نمود. بايد ساختار زندگي اين افراد را پذيرفت. ساختار زندگي كه خودشان در انتخاب آن نقشي نداشته اند و در تغيير آن نيز نمي توانند گامي مؤثر بردارند. جدا نمودن اين افراد از اجتماع، تلفيق ناخواسته اي است مبني بر اين كه آنها انسان هاي بدبختي هستند و از اين بدبختي، گريزي نيست.
لازم است براي اين هموطنان برنامه هاي تلويزيوني متناسب با شيوه زندگيشان به دور از ترحم و ريا تهيه كرد. ساختن فيلم و كارتون هايي كه طرز زندگي  اين افراد را به تصوير بكشد. بدون ارزش گزاري و بدون آن كه بخواهد از سختي ها و كمبودهاي اين نوع زندگي صحبت كند. بايد در كتاب هاي درسي، همه بچه ها را با اين نوع زندگي آشنا كرد و به آ نها آموزش داد و فهماند كه اين هم يك نوع زندگي كردن است، اما شيوه و روش آن فرق دارد. لازم است مطالبي مطابق با نحوه زندگي در مراكز بهزيستي، در كتاب هاي درسي و غيردرسي گنجانده شود. شايد بتوان ذره اي از آلامشان كاست و نيز از رخداد ناهنجاري هاي ناشي از تربيت هاي غلط و برخوردهاي نادرست با اين قربانيان، تا حدي جلوگيري كرد. شبكه هاي مختلف صدا و سيما در اكثر فيلم ها، كودكاني را به تصوير مي كشند كه همراه پدر و مادران خود در كمال آرامش و آسايش زندگي مي كنند بدون نگراني از آينده.
برنامه كودك و نوجوان همه شبكه ها هم براي بچه هايي طراحي شده است كه در شرايط طبيعي و معمولي زندگي مي كنند. ضرورت وجود چنين برنامه هايي انكار نمي شود، اما چون در ميان بينندگان، كودكاني هم هستند كه از داشتن روابط عاطفي حاكم بر جو فيلم ها و برنامه هاي كودك و نوجوان محروم هستند با ديدن اين برنامه ها دچار ضعف شخصيتي مي شوند كه اثرات مخرب آن جبران نشدني خواهد بود.
در لحظات پخش بسياري از برنامه ها، اين افراد جز حسرت خوردن كاري نمي توانند بكنند! و قطعا ثمره اين حسرت ها ناهنجاري هايي است كه بعدها از خود در جامعه بروز مي دهند؛ زيرا دنيايي متفاوت با دنياي شكل گرفته در برنامه هاي تلويزيوني دارند. در كتاب ها هم مطالبي مي خوانند كه با واقعيات زندگي آنها تطبيق ندارد.
نبايد فراموش كرد اينان انسان هايي هستند كه در آينده وارد زندگي اجتماعي مي شوند. همسران، پدران و مادران آيندگان مي شوند، با آتشفشاني از خشم و نفرت و حسرت در درونشان!
بازتاب ناديده گرفتن خواسته ها و نيازها و عواطفشان؛ و نتيجه سركوب كردن غرايزشان با اثرات نامعلوم در جامعه عواقب وخيمي خواهد داشت. بايد به اين افراد در حد برطرف شدن نيازهاي معقول و منطقي توجه شود اينان نقشي در تعيين چنين سرنوشتي براي خود نداشتند و اين تقدير بي درخواست آنان بنابر مصالحي كه ما از درك آن عاجزيم، رقم خورده است. همه ما در قبال آنها مسئوليم.
بني آدم اعضاي يكديگرند
كه در آفرينش ز يك گوهرند
چو عضوي به درد آورد روزگار
دگر عضوها را نماند قرار
بايد مطابق شرايط و نحوه زندگيشان برنامه هايي در صدا و سيما، سينما و حتي تئاتر ساخته شود. چه خوب است كه در برنامه كودك و نوجوان صدا و سيما ساعاتي و برنامه هايي به اين گروه از افراد جامعه اختصاص يابد و نقاط مثبت را در وجودشان تقويت كند و كمبودها را با شيوه هاي روان كاوانه و روان شناسانه به نقاط قوت تبديل نمايد؛ تا خود را جداي از ديگر افراد جامعه ندانند و منزوي نشوند. حس انتقام از دنيا و روزگار در وجودشان رشد نكند. حداقل روزي يك ساعت برنامه با كمك خودشان زير نظر مشاوران تربيتي و روان شناسان حاذق تهيه و پخش شود.
اين افراد هم مثل سايرين حق حيات دارند. سرزمين ايران به اينها هم تعلق دارد. بايد با قبول همين ساختار اجتماعي بدون عقده هاي حقارت بزرگ شوند و رشد كنند. بايد بزرگاني را كه از ميان خود اينان برخاسته اند معرفي كرد. بايد زندگي نامه افرادي كه دور از پدر و مادر و بدون مهر و محبت مادري بزرگ شده اند بارها و بارها در روزنامه ها و مجلات نوشته شود. بايد در كتاب هاي درسي، اين زندگي هم مثل گونه هاي ديگر زندگي به عنوان گونه اي از شكل گيري جوامع كوچك، شناسانده شود و به عنوان افرادي با اين شرايط زندگي پذيرفته شوند. درست مثل روشندلان و كر و لال ها. بايد جايگاه زندگي خود يعني زندگي در محيطي به نام بهزيستي را به عنوان مقطعي از زندگي بپذيرند. و بپذيرند كه اين گونه اند مثل آفريقايي و هلندي و افغاني و آلماني و ساير مردم كشورهاي دنيا كه شايد علي رغم ميل خود در كشورهاي مختلفي به دنيا آمده اند.مثل رنگ چشم ها كه متفاوت است. مثل چهره ها و رنگ پوست ها و خيلي تفاوت هاي فردي ديگر. اين هم نوعي زندگي متفاوت است. مثل سياهپوستان كه شايد دوست نداشتند سياه باشند. در طول تاريخ مبارزه ها كردند تا توانستند حق حقوق انساني و قانوني خود را بگيرند. هيچ دليلي بر بد بودن زندگي در مراكز بهزيستي نيست. نه تأييد مي شود نه تكذيب. خوب و بدش به خود افراد و عمل كردشان بستگي دارد. شرايط همين است. بهتر است از همين شرايط و لحظات، بهترين استفاده را ببرند و اين مهم به دست نمي آيد مگر با توكل به قدرت لايزال حق و برنامه ريزي هاي دقيق و دلسوزانه و صرف درست هزينه به اميد روزي كه هماي سعادت بر جوامع بشري به دور از كينه و بخل سايه افكند.
سهيلا عظيمي]]>
</TEXT>
</DOC>
<DOC>
<DOCID>HAM2-841011-155</DOCID>
<DOCNO>HAM2-841011-155</DOCNO>
<ORIGINALFILE>/1384/841011/world/_econw.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نگاهي به مهمترين رويداد هاي اقتصادي سال 2005
سال توفان
محمدعلي توحيد]]>
</TITLE>
<TEXT>
<IMAGE>/1384/841011/world/005562.jpg</IMAGE>
<![CDATA[
اقتصاد جهان در سال 2005 ميلادي به رغم حوادث مهمي كه نگراني هاي زيادي را برانگيخته از روند رشد مطلوبي برخوردار بود. با اين وجود تحولات مهم اقتصادي اين سال تحت تأثير توفان هاي متعدد بود به طوري كه توفان موجب رسيدن قيمت نفت به بالاترين سطح در تاريخ كشف اين ماده سياه شد و اقتصادهاي جنوب شرق آسيا با توفان در هم كوبيده شد.
با آن كه تأثير توفان بر كاهش رشد اقتصاد جهان انكار ناپذير است و بايد سال 2005 را سال توفان ناميد ولي پويايي و توانايي خلاقانه انسان از دل اين رويدادهاي ويرانگر زندگي و نشاط و رشد بالاي اقتصادي را بيرون كشيد.
در اين سال علاوه بر حوادث مرگبار طبيعي در آمريكا و آسياي جنوب شرقي افزايش قيمت نفت از تهديد كننده ترين عوامل رشد اقتصاد جهان محسوب مي شد ولي با اين وجود رشد 2/3 درصدي در سال 2005 بنا به اعلام بانك جهاني رخ داد و به رغم كاهش 6/0 درصدي در مقايسه با رشد 8/3 درصدي سال 2004 از روند مثبتي برخوردار بود.
بانك جهاني رشد كشورهاي در حال توسعه را در سال 2005 معادل 9/5 درصد و در سال 2006 اين رشد را 7/5 درصد پيش بيني كرده است. پيش بيني رشد كشورهاي عضو او اي سي دي درسال 2005 معادل 7/2 و در سال 2006 معادل 9/2 خواهد بود.
براساس يك نظر سنجي از 240 نفر از مهمترين دست اندركاران امور اقتصادي در جهان در سال 2006 نيز اقتصاد جهان رشد قوي سال 2005 را ادامه مي دهد و پيشروترين اقتصادها همچنان آسيا، اروپاي شرقي و آمريكاي لاتين باقي مي مانند در حالي كه اقتصاد اروپا حركت بيمارگونه خود را ادامه مي دهد و لنگ لنگان در تلاش كنترل بيكاري و كسري بودجه كشورهاي بزرگ عضو پول واحد اروپايي به هر منبع درآمدي در جهان چنگ خواهد زد تا شايد سنتهاي ديرپا و تاريخ گذشته اقتصاد كشورهاي ياد شده پايدار بمانند. نظام اقتصادي اروپا نياز به بازسازي دارد و اين امر به نيروي جوان و كارآمد و تحول گرا در رأس نظام سياسي اين كشورها نياز دارد. تحول رهبران اروپايي انتظاري است كه شايد در چشم انداز بهبود اوضاع اقتصادي اين كشورها بويژه فرانسه و آلمان به عنوان بزرگترين اقتصادهاي اتحاديه در سال 2006 رخ دهد.
به رغم روند رشد پايدار اقتصاد جهان در سال گذشته و ادامه آن در سال جاري تهديدات سابق همچنان پابرجاست.
در سال گذشته و سال جاري سه تهديد عمده اقتصاد جهان يعني نرخ بهره و نرخ مبادله و تجارت نامتعادل سايه خود را تداوم بخشيده و روند كند اصلاح امور نااميد كننده است. كسري بودجه آمريكا كه به قرض روزانه 2 ميليارد دلار منجر شده است وافزايش نرخ بهره در اقتصاد آمريكا كه ناشي از پس انداز كشورهاي ديگر و هزينه نكردن درآمدهايشان است نمي تواند تداوم يابد. كاهش ارزش دلار نيز كه ناخواسته به تنها پول قابل مبادله جهاني تبديل شده نيز نمي تواند ادامه يابد.
اين روند راه حل ميانه اي را طلب مي كند كه سال 2006 بايد رخ دهد. به اعتقاد برخي اقتصاددانان ادامه رشد نسبت كسري بودجه آمريكا به توليد ناخالص داخلي اين كشور كه در حال حاضر سه درصد است و تداوم آن تا هشت درصد نيز محتمل است براي جهان قابل تحمل نيست. اين روند نگراني هايي را موجب شده كه روي آوردن بانك هاي مركزي به ذخيره سازي طلا براي مقابله با كاهش ارزش ذخاير ارزي در اثر تورم از نشانه هاي آن است. اگر در سال 2006 راه حل تعادل ميان درآمد و مبادله جهاني رخ ندهد بايد در انتظار فاجعه بود. فاجعه اي كه از درون آن قدرت هاي جديد اقتصادي سر برخواهند كشيد.
چين اقتصاد چندم
در سال 2005 ميلادي جديدترين آمارهاي اقتصاد چين در سال ياد شده نشان داد رشد 9 درصدي اقتصاد اين كشور كه در سال 2006 نيز ادامه مي يابد جايگاه اين كشور در اقتصاد جهان را به مقام ششم رساند. اقتصاد چين جايگاه ايتاليا را پس از فرانسه و انگليس گرفته است. اين مسأله با تجديد ارزيابي اقتصاد اين كشور و افزايش 30 درصدي حجم اقتصاد چين كه آن را به 2 هزار تريليون دلار رساند رخ داد. اين آمار البته بدون احتساب هنگ كنگ است و تنها به سرزمين چين و محدوده تحت نفوذ حزب كمونيست محدود مي شود. طبق برآوردها اگر هنگ كنگ نيز در رده بندي اقتصاد چين محاسبه شود اقتصادش در مقام چهارم جهان پس از آمريكا، ژاپن و آلمان قرار مي گيرد. اين حادثه زنگ خطر سياست هاي اقتصادي در اين كشور را كه با مازاد توليد و درآمد ارزي روبه رو  است   به صدا درآورده . چين با رشد شتابان جاري يا جهان را مي بلعد و به اقتصاد اول جهان تا سال 2008 تبديل مي شود و يا فرو خواهد پاشيد. به طور قطع چين بايد به زودي با آزادسازي قيمت ارز و حذف كنترل قيمت يوآن به روند ناعادلانه اي كه به سرازير شدن كالاهاي چيني به جهان و مازاد تجاري با همه كشورها منجر شده خاتمه دهد.
چنين روندي نمي تواند ادامه يابد و روندي ناپايدار است. تراز تجاري اين كشور با آمريكا در سال 2005 به 200 ميليارد دلار رسيد كه به ادامه فشار براي لغو سقف قيمتي يوآن از سوي ديگر كشورها منجر شده است. اين مسأله نگراني هايي را منجر شده و در سال 2005 سرمايه گذاري مستقيم خارجي در اين كشور 60 ميليارد دلار كاهش يافت.
روند كاهش سالانه سرمايه گذاري مستقيم خارجي در چين در واقع به طور متوسط ساليانه 12/2 درصد است. طبق آمارهاي رسمي دولت چين همچنين ميزان كل مبادلات خارجي اين كشور در سال 2005 به 4/1 تريليون دلار مي رسد و صادرات اين كشور در ده ماه آغاز سال معادل 615 ميليارد دلار و واردات نيز 534 ميليارد دلار بوده است.
گزارش تازه سازمان همكاري اقتصادي و توسعه نشان مي دهد كه رشد اقتصادي چين با شتاب قابل ملاحظه اي است كه بخش خصوصي اكنون نيمي از برونداد اقتصادي پرشتاب ترين موتور رشد جهان را تأمين مي كند. اين گزارش بسياري از جنبه هاي اقتصاد چين را قابل تمجيد مي داند ولي تأكيد مي كند كه در برخي از بخشهاي مهم جاي پيشرفت هست. به عنوان نمونه، چين بايد براي بهبود هزينه هاي آموزشي مردم و حفاظت از محيط زيست بيشتر تلاش كند. سازمان همكاري اقتصادي و توسعه مي گويد كه اقتصاد چين در بيست سال گذشته به طور ميانگين از رشد ساليانه 9 و نيم درصد برخوردار بوده و به اين زودي كند نخواهد شد. همچنين اين گزارش نشان مي دهد كه حداقل از نظر اقتصادي، نفوذ حزب حاكم كمونيست بر مردم چين تضعيف شده است. اكنون بيش از نيمي از درآمد ملي چين را بخش خصوصي تأمين مي كند و اين بخش مسئول توليد بيشتر مشاغل جديد است. اما در اين رهگذر سيستم رفاه از گهواره تا گور چين از بين رفته است. تنها يك پنجم جمعيت روستايي چين كه فقيرترين ساكنان اين كشور هستند، از بيمه درماني برخوردارند. سازمان همكاري اقتصادي و توسعه تأكيد مي كند كه دولت چين بايد بودجه بيشتري را به بهداشت و آموزش عمومي اختصاص دهد. همچنين لطمات رشد اقتصادي به محيط زيست در چين نگران كننده است. پنج شهر از ده شهر آلوده دنيا در اين كشور قرار دارد. سازمان همكاري اقتصادي و توسعه هشدار مي دهد در حالي كه شتاب رشد اقتصادي بالاست، دولت بايد براي كاهش آلودگي بيشتر تلاش كند.
انتظار براي حل معماي چين دير نخواهد پاييد اگرچه نظم آهنين ميراث مائو بسيار كارآمد است ولي آزادسازي اقتصادي رويدادي اجتناب ناپذير است و به رغم دشواري خروج از اين نظم كه بسياري از شكاف ها و دره هاي عميق اقتصاد چين را پوشانده است روزي رخ خواهد داد.
اقتصاد نفتي
در سال 2005 رويداد مهم ديگر كه از سال قبل به ارث رسيده بود قيمت بالاي نفت و درآمد سرشار كشورهاي توليد كننده نفت بود. اين كه چرا قيمت ها روند افزايشي گرفته اند بحث داغ سال كشورهاي مصرف كننده و اين كه با دلار هاي نفتي چه بايد كرد سؤال مطرح در كشورهاي توليد كننده است. پاسخ دليل تحول بي سابقه قيمت نفت بي شك به تحول در ساختار سياسي جهان باز مي گردد كه به پايان جنگ سرد و كاهش اهميت سياسي نفت مربوط مي شود. اين مسأله توجه به نفت را تا حد يك كالاي اقتصادي كاهش داد و امروز بيش از هر چيز عرضه و تقاضاي نفت بر اين بازار مؤثر است. تأخير بيست ساله در سرمايه گذاري در صنايع نفت خاورميانه به عنوان مخزن نفت جهان در اثر دو دهه جنگ و عدم توان توليد و ظرفيت مناطقي كه به عنوان جايگزين اين منطقه با اقبال سرمايه گذاران روبه رو شده بود. آفريقا،روسيه و خزر انتظار مصرف كنندگان را برآورده نكردند و عرضه نفت در تعادل  شكننده با توليد، قيمت ها را تا 70 دلار در هر بشكه بالا برد و قيمت هاي بي سابقه در تاريخ داد و سند نفت ثبت شد.
علاوه بر اين مخازن موجود نفت كه همه به مرحله دوم عمر خود رسيده اند و افت توليد رخ داده و اين كه همه منابع نفتي موجود شناسايي شده و ديگر منابع ديگري نيست كه بتوان به آن متكي بود.
ديدگاه رسيدن به قله توليد و آغاز روند نزولي توليد نفت جهان را نيز دامن زد و اين نگراني كه نفت رو به  افول است و بايد انرژي جايگزين براي دهه هاي آينده بوجود آيد را بوجود آورد. با تداوم رشد قيمت ها و طولاني شدن اين امر اقتصاد جهان با توجه به هوش سازگاري انسان، به تطبيق با شرايط برآمد و راه حل هاي گوناگوني را ارائه داد. اقتصاد جهان با نفت گران كنار آمد و افزايش قيمت سرمايه گذاري در مناطقي كه توليد پرهزينه بود سودآور كرد. در عين حال سرمايه گذاري در همه مناطق براي توسعه منابع موجود افزايش يافت.
در اين بين اين امر كه تكنولوژي هاي جديد مانند حفاري هوشمند كه به گفته لرد براون امروز امكان قدم زدن مجازي در مخازن زيرزميني نفتي و بررسي جزييات و زواياي آن را براي مهندسان مخازن ممكن مي كند و حفاري افقي و فناوري هاي عايق بندي مخازن امكان برداشت از مخازن را تا چندين برابر افزايش خواهد داد. اگر چه اين پيش بيني نگراني ها را كاهش داد ولي قيمت را نه. طبيعي است كه شرايط جديد براي رسيدن به يك حد و مرز قيمت به زمان نياز دارد و تا ايجاد تعادل در بازار نفت بايد سياست صبر و انتظار پيشه كرد.به همين دليل به رغم لغو محدوده قيمت سازمان كشورهاي صادركننده نفت هنوز اين محدوده تعيين نشده و انتظار طولاني در اين زمينه همچنان ادامه دارد. بي شك قيمت ديگر سطح زير ده دلار را تجربه نخواهد كرد و اين سخن كه دوره نفت ارزان به پايان رسيده واقعيتي بود كه به حقيقتي انكار ناپذير تبديل شده است.
درآمدهاي بادآورده
درآمد بادآورده نفت و اينكه با آن چه بايد كرد سؤال ديرپايي است كه ذهن بسياري از اقتصاددانان را به خود مشغول كرده بود ولي از هنگامي كه بيماري ناشي از آن در اقتصاد اروپا رخداد و راه درمان آن ارائه شد چند دهه مي گذرد. با اين وجود تا درك اين راه حل و به كارگيري آن در كشورهاي توليد كننده نفت هنوز راه درازي در پيش است. در ميان اين كشورها نخستين كشور ايران است كه حساب ذخيره ارزي ايجاد كرده و هنوز در تبديل آن به صندوق ذخيره درآمدهاي نفتي ترديد هاي جدي وجود دارد.
اين اقدام اگرچه قدمي به جلو محسوب مي شود ولي در عمل آثار بيماري هلندي را از اقتصاد برطرف نمي كند و تنها شايد در آن تأخير ايجاد كند و به ضرورت حذف درآمدهاي نفتي از اقتصاد رهنمون نمايد. با اين رويكرد ايجاد حساب ذخيره ارزي در برخي كشورهاي توليد كننده نفت مورد توجه قرار گرفت و آنان نيز به اين اقدام اصلاحي روي آورده اند اما اينكه به طور عملي در اين زمينه چه اقدامي صورت مي گيرد زمان بيشتري نياز است.
ايجاد ذخيره ارزي درآمدهاي نفتي در اقتصاد هايي موفق است كه از ثبات اقتصادي و بودجه بدون كسري برخوردارند و امكان برنامه ريزي براي آنان وجود دارد در غير اين صورت تنها بوروكراسي خرج كردن در اين اقتصاد ها افزايش مي يابد و آثار بيماري هلندي در اقتصاد همچنان پابرجا مي ماند.
راه حل تدريجي و اصلاحات گام به گام نيز در شرايطي قابل اجرا است كه نظم سياسي و اجتماعي امكان اقدام در اين زمينه را بدهد كه اكثر كشورهاي توليد كننده نفت در اين زمينه نيز با مشكلات متعددي روبه رو هستند و انتظار چنين رويكردي نيز در اين كشورها نمي رود. با همه اين وجود در سال هاي اخير و در پي افزايش شديد قيمت نفت در دو سال اخير برخي منابع از معقولانه تر شدن رويكرد اين كشور هزينه كردن عايدات خود از نفت خبر داده اند. اين امر با كاهش نگراني ها در غرب از تحولات در كشورهاي ياد شده با فروپاشي اتحاد جماهير شوروي نيز بي ارتباط نيست. اصلاحات سياسي و رويكردهاي مردمي در كشورهاي توليد كننده نفت كه با شتاب ادامه دارد مديريت بهينه درآمدهاي نفتي را اجتناب ناپذير كرده است به همين دليل مسئولان سياسي و اقتصادي با تلاش بيشتر و به  كار گيري مشاوران خارجي به هزينه عاقلانه درآمدهاي نفتي روي آورده اند. اقدامي كه به رشد اقتصادي منجر شده است و انتظار براي تداوم اين روند و تحكيم  آينده دور از ذهن نيست. ولي شتاب و يا تأخير در آن هر يك آثار مختلفي دارد كه با توجه به ظرفيت هاي اقتصادي هر كشور در ترسيم جايگاه اقتصادي آن مؤثر است.
آنچه مسلم است در ايران تحولات و سياست هاي اصلاحي مردم سالارانه با روند كنترل شده اي ادامه دارد و اين امر در مقايسه با تحولات ديگر كشورهاي منطقه تا حدي كند است اما راهي كه در ايران در پيش گرفته شده تا حدي سنگلاخ است كه نتايج پايدارتري دارد. اكثر كشورهاي منطقه با به كار گيري مشاوران و كاركنان و مديران خارجي در اين زمينه شتاب بيشتري گرفته اند ولي به طور قطع نمي توان به پايداري چنين رويكردي اميدوار بود.
سازمان تجارت جهاني
در سال 2005 وزراي 149 كشور عضو سازمان تجارت جهاني در اجلاس هنگ كنگ بر سر پيش نويس پيماني براي حذف يارانه هاي كشاورزي و هموار كردن مسير تجارت آزاد به توافق رسيده اند. با تشكيل سازمان تجارت جهاني دنيا مي كوشد براي توسعه تجارت آزاد ميان كشورها، با تأكيد بر كشورهاي فقير به توافق تازه اي برسد. مذاكرات در سال 2001 آغاز ولي در 2003 متوقف شد. حاميان توافق تجاري مي گويند كه اين مسئله به نابودي فقر در كشورهاي در حال توسعه كمك خواهد كرد و كشورهاي غني نيز اگر بتوانند كالا و خدمات بيشتري به خارج بفروشند، سود خواهند برد. طرفداران مي افزايند توافق تازه مي تواند رشد اقتصاد جهان را تقويت كند و مشاغل را افزايش دهد، ولي منتقدان مي گويند هر گونه توافق تازه به كاهش اشتغال در كشورهاي در حال توسعه مي انجامد و به فقرا لطمه خواهد زد. در اين اجلاس ايران براي نخستين بار با هيأت بلند پايه اي به رياست وزير بازرگاني شركت كرد. ايران پس از پذيرش درخواست عضويت براي نخستين بار به عنوان ناظر در اين اجلاس شركت كرد. با اين حضور درواقع فرآيند پيوستن ايران به اقتصاد جهان به شكل جدي عملي شده است و فرآيند الحاق به اين سازمان و همكاري با ديگر كشورها براي اين امر آغاز شده است.
در اجلاس اخير در هنگ كنگ توافقنامه  تجاري به تصويب رسيد كه چندين گام نمادين كوچك در روند مذاكرات تجاري برمي دارد ولي از توافق نهايي بر سر مسايل بزرگ و گشودن مرزهاي تجاري به روي كشاورزي، خدمات و محصولات صنعتي هنوز خبري نيست. در عوض اعضا در اقدامي نمادين بر سر تاريخي(سال 2013)براي پايان دادن به يك نوع از يارانه هاي كشاورزي، موسوم به يارانه صادرات، توافق كردند.]]>
</TEXT>
</DOC>
<DOC>
<DOCID>HAM2-841011-156</DOCID>
<DOCNO>HAM2-841011-156</DOCNO>
<ORIGINALFILE>/1384/841011/world/_idea.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[گزارش همايش جهاني «زيبايي شناسي دين»
خيال دوست
مريم وحدتي- عليرضا كشوريهمايش «زيبايي شناسي دين» هفته گذشته به مدت دو روز(دوشنبه و سه شنبه)با حضور انديشمندان داخلي و خارجي از كشورهاي گوناگون در موزه هنرهاي معاصر تهران برگزار شد.از جمله ويژگي هاي اين همايش ارائه مقالات زيادي درباره زيبايي شناسي قرآن و برخي متون اسلامي از جمله نهج البلاغه بود. مطلبي كه از نگاه خوانندگان گرامي مي گذرد، گزارشي است از برخي سخنراني هاي ارائه شده در اين همايش.]]>
</TITLE>
<TEXT>
<IMAGE>/1384/841011/world/005598.jpg</IMAGE>
<![CDATA[
همزه وصل
دكتر غلامحسين ابراهيمي ديناني، استاد برجسته فلسفه با تفاوت قائل شدن بين عالم خيال متصل و منفصل گفت: زيبايي شناسي دين دو رويكرد دارد؛ يكي اين كه ما دين را زيبا مي بينيم و يا از ديد ديني همه چيز زيبا ديده مي شود. كسي كه به معرفت دست پيدا نكند، زيبايي را نمي شناسد. ديناني با نقل قول از ابن باجه گفت:  خيال از عقل بالاتر است. خيال از نظر ماهوي يكي از مراحل ادراك است كه صورت دارد ولي ماده ندارد. خيال صورت بدون ثقل ماده است و بحث خيال متصل و منفصل مبحثي است كه بين سهروردي و ملاصدرا مورد اختلاف است. سهروردي به خيال منفصل باور دارد و مي گويد، عالم خيال بيرون از ذهن ماست اما صدر المتألهين، خيال را متصل و در درون ما مي داند. عرفا نيز به عقيده ديناني، با ماهيت خيال كاري ندارند اما معتقدند كه اگر خيال نباشد معرفت ميسر نمي شود و حتي توحيد و دين نيز وجود نخواهد داشت. عرفا در يك كلمه براي خيال حالت دوگانه قائلند و اين دقيقاً مشكل خيال است.
خيال هميشه مرز است و شناخت مرز مهم است. در عالم هستي تباين مطلق وجود ندارد. نمي توان در عالم هستي دو چيز را پيدا كرد كه هيچ سنخيتي با هم نداشته باشند. حداقل در هستي با هم شريكند. وي ادامه داد: متباين دو امر بذات وجود ندارد مگر وجود و عدم. چون نيستي در عالم هستي نيست. همه چيز عالم با هم در تناسبند و مرز مناسبت ها خيال است. عرفا مي گويند؛ خيال در يك كلمه خلاصه مي شود: هو لاهو «اوست و او نيست». عينيت و غيريت در خيال جمع اند و خيال نقش مرز و برزخ را بازي مي كند. از اين رو خيال برزخي است بين دو روياي عالم روح و عقل و عالم جسم و ماده. مرز بين كفر و ايمان، مرز بين عقل و جهل، هم اول است و هم آخر. نه از دو حيث، بلكه به همان حيثي كه ظاهر است، باطن نيز هست، چون خيال نقش دوگانه دارد. روبه رو شدن با آن مشكل است و چون نقشي دوگانه دارد همه جا هست. دكتر ديناني در پايان خيال را همزه وصلي دانست كه عالم جسم را به عالم روحانيت متصل مي سازد.
زيبايي خداوند
«نظريه زيبايي مسيحيت قرون وسطي» عنوان مقاله اي بود كه رولاندپيچ از كشور آلمان ارائه داد. رولاندپيچ با بيان اين كه حقيقت، خير و زيبايي در قرون وسطي هر سه يكي بودند چكيده اي از افكار سه فيلسوف قرون وسطايي، آلبرت كبير، الريش و توماس آكويناس، را درباره «زيبايي» شرح داد و گفت: آلبرت به زيبايي با حالت عيني نگاه مي كند و مي گويد ذات زيبايي در شكوه و درخشش فرم و صورت و در تناسبي است كه بين اجزاء و رفتار يك موجود وجود دارد. آلبرت معتقد است كه زيبايي، همه كثرت ها را به وحدت مي رساند.
الريش نيز از طريق مرتبط كردن زيبايي و فرم و صورت به بيان ديدگاه خود مي پردازد و مي گويد زيبايي هر چيز در تعالي صورت و فرم آن است و زيبايي نوري است كه بر موجودات مي تابد و خداوند نور مطلق است. الريش نور روحاني را به صورت نسبت مي دهد؛ يعني تمام چيزها به خاطر صورت و فرمي كه دارند زيبا هستند و اين فرم ها در واقع ايده هاي الهي هستند كه به آنها داده شده است. زيبايي بر اساس فرم است و نور فرم به ماده داده مي شود. به عبارتي خداوند زيباست و منشأ تمام زيبايي هاست.
توماس آكويناس نيز در تفسير خود از اسماء الهي خدا را يك موجود فراجوهري دانسته و مي گويد زيبا و زيبايي در خداوند قابل تفكيك نيستند ولي در رابطه با مخلوقات، زيبا و زيبايي دو چيز متفاوت اند. همان طوري كه مشاركت و مشاركت كنندگان با هم فرق دارند. بنابراين زيبايي مخلوقات شباهتي است كه آنها به زيبايي الهي دارند و مشاركتي است كه آنها در زيبايي دارند و آن زيبايي خداست.
جست وجوي بهشت گمشده
حبيب شهبازي شيران عضو هيأت علمي و مدير گروه باستان شناسي دانشگاه محقق اردبيلي در مقاله اي با عنوان «زيبايي شناسي و ويژگي هاي برجسته هنر نگارگري ايراني در دوره اسلامي» سخنران ديگر اين همايش بود. او در آ غاز سخنانش گفت: هنر نگارگري، هنري معنوي است و آن چه در نگاره هاي ايراني مشاهده مي شود چيزي جز معنا و محتوا و كمال زيبايي نيست. زيبايي يعني دلپذير بودن كه مي گويند «زيبايي خداست و هرچه متعلق به خداست زيباست». زيبايي هم در يك اثر فقط شيوه نوشتار آن نيست بلكه بيشتر به واسطه مفهوم مقدسي است كه به خود دارد.
وي افزود: هنرمند ايراني در هنرها هميشه به دنبال زيبايي آرماني و بهشت گمشده و آن جهان كامل از دست رفته بوده است. وي هيچ گاه طبيعت را بازسازي نمي كرد بلكه با روش مفهومي و نه با روش بصري طبيعت را «استرليزه» مي كرد و با فضاسازي معنوي، جهان مثالي خويش را در نگاره ها به تصوير مي كشيد كه از نظر ساختاري اساساً با ناتوراليسم و رئاليسم غرب و نگارگري چين و ژاپن مغايرت داشت.
وي در بخشي ديگر از سخنان خود گفت: در انديشه و ذهن ايرانيان قديم،  سه جهان محسوس(ماده)، مثالي(بين روح و ماده)و معقول(روح)تصور شده است. اگر ماده به روح و صورت بر معنا مرجع باشد و به نوعي روح اسير و در بند ماده بشود نوعي سمبليك به وجود مي آيد. اگر در ميان روح و ماده توازن و اتحاد و همخواني كامل برقرار گردد نوعي كلاسيك به وجود مي آيد. اگر روح بر ماده مسلط باشد نوعي رمانتيك به وجود مي آيد. غربي ها به جهان محسوس كه جايگاه ماده است اهميت مي دادند و ايرانيان به عالم معقول كه جايگاه روح است. و از ابتدا به دليل اعتقادات يكتاپرستانه شان، در نگاره ها فقط وارد جهان مثالي مي شدند.
شهبازي در همين رابطه اضافه كرد: نگارگر ايراني هيچ گاه فكر نمي كرد كه در حال خلق كردن اثري هنري است، بلكه وي خلق كردن را فقط ويژگي خداوند متعال مي دانست و به همين دليل حتي از طبيعت تقليد نمي كرد. هنرمند مسلمان به واسطه اسلام، يعني تسليم در برابر شريعت الهي، همواره متذكر اين واقعيت است كه خود، آفريدگار و يا منشأ زيبايي نيست، بلكه اثر هنري، به ميزاني كه تابع و مطيع نظم جهاني باشد از زيبايي بهره جسته و زيبايي كلي را جلوه گر مي سازد. اين آگاهي گرچه هنرمند را از تشبه جستن به «پرومته» برحذر مي دارد،اما به هيچ وجه از شوق خلاقيت هنري نمي كاهد، چنان كه آثار هنري، خود شاهد بر اين امرند.
او در ادامه افزود: احساس جاودانگي و زندگي درون اثر زيبايي نگارگر ايراني بدون عبور از صافي تفكر استدلالي، بي واسطه در روح بيننده اين آثار نفوذ مي كند. به همين دليل ناظراني كه در خود نگاره ها، گاه از گوشه و كنار به موضوع اثر مي نگرند و خود جزئي از نگاره ها هستند، حس همذات پنداري را در بيننده ايجاد كرده و او را به درون نگاره و روايت مي برد.
وي در پايان گفت: هدف هنر اسلامي، به طور عام و نگارگري اسلامي به طور خاص به طور كلي ايجاد فضايي است كه بشر را در مسير شأن ازلي خويش ياري رساند.
قرآن و زيبايي
وسام الخطاوي، نويسنده و محقق عراقي با ارائه مقاله اي تحت عنوان «جلوه هاي زيبايي در قصص قرآن كريم» سخنراني كرد.
او در آغاز گفت: جلوه هاي زيبايي در قصص قرآن كريم در كتاب هاي عربي مفصل تقرير نشده اند. به غير از كتاب «التصوير الغني في القرآن» سيد قطب و «قصص القرآن دلالياً و جمالياً» استاد بستاني كه از علماي معاصر است.
او گفت: دكتر بستاني شيوه جديدي در تفسير قرآن دارد. ما دو نوع تفسير داريم: تفسير جزء به جزء آيات قرآن كريم و تفسير موضوعي. بستاني شيوه اي را بين اين دو نوع تفسير به وجود آورده به عنوان تفسير البنائي كه در آن سوره به سوره تفسير مي كند. يعني هر سوره بايد زير يك موضوع گنجانده شود. او عقيده دارد كه بافت داستاني در بين آيات است و آيات دلالت خاصي در سوره دارند. آيه قبل و بعد با هم يك ارتباط خاصي دارند و يك ارتباط معنايي در بين آيات وجود دارد. اين مبناي منهج بنائي است. او افزود: بستاني تأكيد مي كند كه عالمان درباره فهم قرآن دو منهج دارند. در منهج اول، در آِيات قرآن و قصص آن بحث فكري وجود دارد و از جهت مسائل عيني است نه فني و زيبائي شناسي. اين بحث علمي است. مثل آياتي كه درباره خورشيد و ماه صحبت مي كند، و منهج ديگر وارد بحث زيبا ئي شناسي مي شود مانند اينكه آيات زيادي داريم كه راجع به مسائل زيبائي شناسي است.
دكتر بستاني ماجراي اصحاب كهف، حضرت مريم، سليمان، موسي، ابراهيم را به عنوان جلوه هاي مهم زيبائي شناسي قصص قرآن كريم مثال مي زند.
خطاوي در بخشي ديگر از سخنانش اظهار داشت، سيد قطب در كتابش بحث زيبائي شناسي را مطرح مي كند، اما نقطه اختلاف بين دو مفسر بحث حضرت موسي است، چنانكه مسئله قوميت و تعصب قومي سيد قطب در اين مسئله و تفسير آن نفوذ كرده و از عظمت آن تفسير كاسته است.
ادامه دارد]]>
</TEXT>
</DOC>
<DOC>
<DOCID>HAM2-841011-157</DOCID>
<DOCNO>HAM2-841011-157</DOCNO>
<ORIGINALFILE>/1384/841011/world/_idea.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[سوگ
به مناسبت شهادت امام جواد(ع)عزت مؤمن
مرتضي اسلام زاده]]>
</TITLE>
<TEXT>
<![CDATA[امام محمدتقي، ملقب به جوادالائمه(عليه السلام)در ماه رجب يا رمضان 195زاده شد. ايشان كه تنها فرزند ذكور حضرت رضا(ع)بودند حياتشان با خلافت مأمون بزرگترين خليفه عباسي تقارن يافت. مأمون كوششهاي متعددي براي كسب پيروزي نهايي و قطعي بر انديشه شيعه اماميه انجام داد. از جمله اينكه او امام جواد(ع)را از مدينه به بغداد آورد تا او را از نزديك كنترل كند و با ترتيب دادن جلسات و مناظره و گفت وگو سعي در كوچك كردن شخصيت ايشان داشت از اين رو يحيي بن اكثم را كه قاضي القضات عباسيان بود مأمور كرد چند مسأله مشكل فقهي و كلامي طرح كند و بدين وسيله امام(عليه السلام)را شكست دهد. مجلسي ترتيب دادند و امام را در مقابل يحيي نشاندند و يحيي به مأمون گفت: آيا اجازه مي دهيد از ابي جعفر مسأله اي بپرسم؟ مأمون گفت: از خود او اجازه بطلب. يحيي رو به امام كرد و گفت: فدايت گردم، آيا اجازه مي دهيد مسأله اي سؤال كنم. امام(ع)فرمود: بپرس. يحيي پرسيد: چه مي گويي در مورد شخصي كه در حال احرام شكاري را بكشد؟
امام جواد(عليه السلام)فرمود: آيا در خارج از محدوده حرم كشته يا در حرم؟ عالم به حكم حرمت صيد در حال احرام بوده يا جاهل؟ عمدا كشته يا به خطا؟ شخص محرم آزاد بوده يا برده؟ صغير بوده يا كبير؟ براي اولين بار چنين كاري كرده يا براي چندمين بار؟
شكار او از پرندگان بوده يا غير پرنده؟ از حيوانات كوچك بوده يا بزرگ؟ در احرام عمره بوده يا احرام حج؟
يحيي متحير شد و آثار ناتواني و زبوني در چهره اش آشكار گرديد و زبانش به لكنت افتاد، چرا كه امام شقوقي بيان فرموده بود كه يحيي قبلا به آنها وقوف نداشت. پس از آنكه مردم پراكنده شدند مأمون از آن حضرت خواست تا پاسخ فروض مسأله را بدهد، امام(عليه السلام)به تك تك آنها پاسخ گفت. باري موقعيت و شخصيت امام نه تنها در اين مناظرات آسيبي نيافت بلكه هر روز شأن و ارج او افزايش مي يافت. دوران زندگي ايشان 25 سال و امامتش 16 سال به طول انجاميد. او كه تا پايان خلافت مأمون در شهر مدينه ساكن بود پس از مرگ مأمون به دستور معتصم عباسي، در سال 220 ه.ق مسموم شده و به شهادت رسيد.
از ايشان سخنان بسياري در كتابهاي حديثي از جمله عيون اخبار الرضا، تحف العقول، مناقب، بحارالانوار و... نقل شده است كه به چند مورد از آن اشاره مي كنيم.
«اعتقاد به خداوند متعال، بهاي هر چيز گرانبها و نردباني براي رسيدن به هر چيز بلند مرتبه اي است»
«عزت مؤمن در بي نيازي او از مردم است»
«مؤمن به سه چيز نيازمند است:
1. توفيق از طرف خدا
2. پند دهنده اي از درون خويش
3. پذيرش نصيحت ديگران »]]>
</TEXT>
</DOC>
<DOC>
<DOCID>HAM2-841011-158</DOCID>
<DOCNO>HAM2-841011-158</DOCNO>
<ORIGINALFILE>/1384/841011/world/_idea.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ابن رشد و نسبت ميان فلسفه و دين -واپسين بخش
تعقل عقل]]>
</TITLE>
<TEXT>
<![CDATA[اتين ژيلسون‎/ ترجمه: جهانداد معماريان
اما چگونه اين متحرك ها حركت مي كنند در حالي  كه خود غيرمتحركند؟ پاسخ اين است كه آنها براي حركت دادن اشياء هيچ كاري انجام نمي  دهند به جز اين كه وجود آنها موجب حركت اشياء است. حركت بر اشتياقي كه نسبت به فعليت محضي كه در طبقه بالاتر از آن وجود دارد، مبتني است(يعني هر شيء فاقد كمالي وقتي كمال موجود بالاتر از خود را مشاهده مي كند شوق براي حركت در او ايجاد مي شود.)
براي درك اين حركت بايد يادآور شويم كه محرك ها فعليت هايي غيرمادي يعني عقول هستند و تصور و تعقل اين عقول به عنوان خيري كه كمال را به او اعطا مي كند، سبب مي شود كه خود را در بالاترين مرتبه از كمال كه توانايي آن را دارد برساند و از آنجايي كه حركت براي او بهتر از عدم حركت است، چرا كه حركت نشان زنده بودن جسم است، آن(فلك)پيوسته در حال حركت است.
فعليت هايي كه بدين نحو اجرام سماوي را حركت مي دهند نه تنها به آنها حركت مي دهند بلكه صورتي نيز اعطا مي كند كه هريك از آنها ذات خود را ادراك مي كنند. اگر عقل مفارق حركت آنان را متوقف سازد هر سياره صورت خود را از دست مي دهد. درست به همان نحو كه نفسي(روح)براي ما باقي نخواهد ماند اگر عقل فعال، فعلش را متوقف كند. بنابراين محرك ها به يك معني به طور ابدي علل اجرام سماوي به حساب مي آيند چون صورت اين اجرام چيزي جز ايده هايي نيست كه مربوط به آن محرك هاست و از آنجا كه اين محرك هاي مفارق خيري هستند كه اجسام سماوي به آنها شوق دارند تنها غايت محسوب مي شوند و در نتيجه علت غايي به شمار مي آيند. بنابراين اين عقول علل محركه و فاعلي و غايي اجرام سماوي به شمار مي روند كه براي كمال معقول خويش از سر عشق حركت مي كنند. تمامي اين مبادي مفارق در نتيجه به يك مبدأ اولي ختم مي شود. مبدأيي كه محرك مفارق نخستين است.
بنابراين يك مبدأ مطلقاً واحد و نخستين وجود دارد كه غايت همه موجودات به شمار مي آيد و علت صوري و علت حركت آنها است. اين محرك نخستين خود متحرك نيست. عقلي اول و مفارقي كه وحدت آن وحدت عالم را و در نتيجه خود وجود عالم را ضمانت مي كند. اين آموزه را در قرآن كريم مشاهده مي كنيم، آنجا كه خداوند مي فرمايد: «لوكان فيهما الهه الاالله لفسدتا»: «اگر در هر دو جهان خدايي غير از الله بود كل هستي از بين مي رفت»
علاوه بر اين رسول خدا حديثي بر ما عرضه مي دارد آنگاه كه حضرت مي فرمايند: «اگر خودت را بشناسي، خداي خود را خواهي شناخت» چون در اصل براي شناخت اين كه چگونه اين عقول مترتب بر يكديگرند(يعني يكي به ديگري وابسته است)بهترين راه توجه به ارتباط ميان  عاقل و معقول در ذهن انسان است. عقل ما قادر است كه به عمل خود يعني تعقل، تعقل و تأمل داشته باشد كه در اين مورد عقل، عاقل و معقول يك چيز مي شوند. اين مثال بيش از همه در عقل مفارق صادق است. هر يك از عقول با تعقل به آنچه متعلق شناخت آنان است با آنچه تعقل مي كنند يكي هستند اما يك معلول بدون علت قادر به شناخت خود نيست و اگر موجودي به وسيله شناخت خود چيزي غير از خودش را مي شناسد، به اين دليل است كه داراي علت است.]]>
</TEXT>
</DOC>
<DOC>
<DOCID>HAM2-841011-159</DOCID>
<DOCNO>HAM2-841011-159</DOCNO>
<ORIGINALFILE>/1384/841011/world/_litew.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[گفت وگو با امير حسين فردي، مدير مسئول كيهان بچه ها
نيم قرن كودكانگي
علي الله سليمي]]>
</TITLE>
<TEXT>
<IMAGE>/1384/841011/world/005601.jpg</IMAGE>
<IMAGE>/1384/841011/world/005568.jpg</IMAGE>
<![CDATA[
23 سال پيش، مردي با آرزوهاي بلند و بالا براي كودكان و نوجوانان ايراني، قدم در يكي از كوچه هاي خيابان فردوسي تهران گذاشت. او با كوله باري از تجربه هايش كه اندوخته مسجدي در جنوب تهران(جوادالائمه)بود عهده دار مسئوليت سردبيري مجله كيهان بچه ها شد. در آن زمان كيهان بچه ها 27 ساله بوده و سردبير جوانش(اميرحسين فردي)33 ساله و حالا كيهان بچه ها 50 ساله شده و امير حسين فردي 56 ساله است. فردي اين روزها احساس پيري مي كند اما كيهان بچه ها هنوز همان كودك و نوجوان بازيگوش و شاد است. فردي اين روزها در دفتر كارش در خيابان شهيد شاهچراغي خيابان فردوسي در مقام ميزبان پذيراي ميهمانهايي است كه مي آيند تولد بچه اش در پنجاه سالگي را به او تبريك بگويند.
براي تبريك پنجاه سالگي كيهان بچه ها، به دفتر اين نشريه رفتيم، در فرصتي كه پيش آمد پاي صحبت هاي امير حسين فردي سردبير 23 سال اخير مجله كيهان بچه ها نشستيم.
* مجله كيهان بچه ها بعد از ورود شما به محلي براي گرد همايي نويسندگان، شاعران، تصويرگران و عوامل ادبيات كودكان و نوجوانان تبديل شد. اين روند را چگونه پديد آورديد؟
- يادم مي آيد در آن زمان نشريات كودك و نوجوان به اين اندازه فعلي نبود. دست اندركاران ادبيات كودك و نوجوان معمولاً  در مراكزي مثل، حوزه هنري، كانون پرورش فكري كودكان و نوجوانان، شوراي كتاب كودك و... حضور داشتند. مراكز ياد شده هم نگاههاي بسته اي داشته اند و معمولاً  آدم ها را گزينش مي كردند نه آثار آنها را. ما آمديم بر عكس اين روند را در پيش گرفتيم. يعني به جاي اين كه آدم ها را گزينش كنيم، آثار را گزينش كرديم. ملاك ما شد كيفيت آثار. و همين سياست كاري اتفاقاً باعث جذب نخبگان ادبيات كودك و نوجوان كشورمان شد در حال حاضر بسياري از چهره هاي موفق حوزه ادبيات كودكان و نوجوانان كشورمان در آن فضا باليده اند و حالا جزو افتخارات اين عرصه محسوب مي شوند.
* يعني شما هيچ گونه محدوديتي براي ورود آدم ها براي شركت در كارگاههاي داخل مجله كيهان بچه ها نداشتيد؟
-همان طور كه گفتيم براي ما فقط و فقط كيفيت آثار ارائه شده مهم بود. كارگاههاي مختلف توسط همان افرادي كه آثاري براي كيهان  بچه ها مي آوردند شكل مي گرفت. آنها مي توانستند با همفكري هم آثار خودشان را مطرح كنند و به دست مخاطبان واقعي يعني كودكان و نوجوانان سراسر كشور برسانند و هم آثاري را كه از بيرون از آن حلقه به كيهان بچه ها مي رسد.
من خودم به كار گروهي اعتقاد دارم، دوست دارم راجع به يك اثري كه به كيهان بچه ها مي آيد، جمع نظر دهند.
الان هم روال كار در كيهان بچه ها همين است. كارشناسان به صورت تيمي نظر مي دهند. اگر به توافق رسيدند كاري چاپ مي شود و در غير اين صورت باز نظر جمع مهم است.
يادم مي آيد از همان زماني كه وارد كيهان بچه ها شده ام هيچ وقت هيچ اثري را رد نكرده ام و هر مطلب و يا اثري كه در كيهان بچه ها چاپ شده، نظر كارشناسي جمع آن را تأييد كرده است. به هر حال اينك پس از گذشت 23 سال خوشحالم كه دفتر نشريه كيهان بچه  ها بيشتر جنبه آموزشي و كارگاههاي هنري و ادبي داشته است. شاگردان بسياري در اين كارگاهها تمرين كرده اند و حالا جزو چهره هاي سرشناس حوزه هاي فرهنگي، هنري و ادبي هستند.
* در حال حاضر فكر مي كنيد همان روحيه باز هم در كيهان بچه ها حاكم است؟
- در شخص من آن روحيه وجود دارد. ولي واقعيت آن است كه شرايط دگرگون شده است. هنرمنداني كه در آن زمان(اواسط دهه شصت)در كيهان بچه ها حضور داشتند. نسل آرمان خواهي بودند كه واقعاً  بدون هيچ گونه چشمداشتي از تمام وجود خود مايه مي گذاشتند. بي وقفه تلاش و كوشش مي كردند. بهترين قصه ها و شعرها و تصاوير راجع به انقلاب اسلامي و جنگ تحميلي در آن زمان توسط حلقه هنرمندان كيهان بچه ها شكل گرفت و حالا جزو آثار برتر و ماندگار در زمينه هاي ياد شده است. آنها عاشقانه به كارشان عشق مي ورزيدند و غالب آثارشان جوششي بود. براي همين به دلها مي نشست و يكي از افتخارات من حضور در آن جمع است كه فكر مي كنم حافظه تاريخي هيچ گاه آن دوره را فراموش نخواهد كرد. الان هم از اين كه آن روزهاي رفته وبرنمي گردد ناراحت نيستم، چون شرايط اجتماعي جامعه ما تغيير كرده و اين دست من و تو نيست. ما نمي توانيم زمان را به عقب برگردانيم و چاره اي نداريم جز اين كه به آرمانهاي خود پايبند باشيم و با يادها و خاطره هاي خود روزگار بگذرانيم.
* در حال حاضر دغدغه اصلي شما در كيهان بچه ها چي هست؟
- مشكل اصلي و اساسي اين است كه مجله كيهان بچه ها به راحتي به دست مخاطبان اصلي خود كه همان كودكان و نوجوانان هستند نمي رسد. يعني به همان نسبتي كه ساير سرگرمي ها به دست بچه ها مي رسد كه عموماً  خواندني و مكتوب نيستند بلكه اغلب بصري هستند. فكر مي كنم جامعه كنوني ما بايد اين دغدغه را داشته باشد كه اين وضعيت اصلاً  مطلوب كودكان و نوجوانان ما نيست. اين كه بچه هاي ما به سراغ سرگرمي هاي كاذب بروند. به نظرم عوامل مؤثر در بعد فرهنگ سازي جامعه بايد اين دغدغه بزرگ را داشته باشند كه خواندني  هاي مكتوب را كه مبتني بر فرهنگ ملي، ديني ما است را به آساني در اختيار كودكان و نوجوانان قرار دهند.
*  شما در كيهان بچه ها براي ارتباط بيشتر با بچه ها تا چه اندازه از همكاري ساير نهادها مثل آموزش و پرورش بهره مي گيريد؟
- متأسفانه ما با وزارت آموزش و پرورش هيچ گونه ارتباطي نداريم. در حالي كه فكر مي كنم يكي از وظايف اصلي نهادهايي مثل آموزش و پرورش اين است كه در كنار موارد درسي، ساير اقلام فكري و هنري را در اختيار دانش آموزان قرار دهد. من بارها در اين زمينه پيش قدم شده و اقدام كرده ام ولي متأسفانه همكاري مسئولان آموزش و پرورش در حد صفر است و هيچ گونه اقدامي از سوي آنها تا به حال صورت نگرفته است. به عبارت ديگر مي توان گفت سبد مطبوعاتي در مدارس خالي است. من بارها اين غفلت را به مسئولان مربوطه توضيح داده ام و گفته ام بيايند مجلات موجود در حوزه كودكان و نوجوانان را ارزيابي كنند و آنهايي را كه ارزش دارند انتخاب كنند و در دسترس بچه ها قرار دهند. كيهان بچه ها جايش، خيلي در كيوسك هاي مطبوعاتي نيست. از كانال هاي ديگر بهتر مي تواند به ميان بچه ها برود. منتهي در اين راه نهادهايي مثل آموزش و پرورش بايد او را ياري كنند.
* قطع و لوگوي كيهان بچه ها بعد از پنجاه سال انتشار تغيير چنداني نكرده و مي شود گفت تقريباً  همان شكل و شمايل اوليه را دارد. براي ادامه كار قصد تغيير و تحولاتي را در اين زمينه نداريد؟
- اگر قرار بود همين امروز سنگ بناي يك نشريه جديد براي كودكان و نوجوانان را پايه گذاري كنيم قطعاً شكل و شمايل ديگري را انتخاب مي كرديم ولي اين مسأله در قضيه كيهان بچه ها فرق مي كند. افتخار كيهان بچه ها به همين شكل و شمايل ثابت آن در طول پنجاه است. اين قطع و لوگوي تقريباً ثابت براي نسل هاي متمادي آشناست. خيلي از خوانندگان قديمي كيهان بچه ها با ديدن اين شكل ثابت نشريه يادها و خاطرات دوران كودكي و نوجواني خود را مرور مي كنند.
به گذشته هاي دور برمي گردند و به نوعي اصالت خويش را از اين طريق باز مي جويند، اين دستاورد كمي نيست.
كيهان بچه ها در حافظه تاريخي ما ثبت شده است و اين وظيفه ماست كه پاسدار بخشي از حافظه تاريخي كشورمان باشيم. البته در اين راه محتاج همياري ديگران هستيم. كساني كه در اين زمينه مي توانند ما را ياري كنند. چون من شخصاً  كيهان بچه ها را يك موضوع ملي مي دانم و معتقدم همه ما مؤظف هستيم از اين ميراث پنجاه ساله حفاظت و نگهداري كنيم تا نسل ها بعدي هم دوران كودكي و نوجواني(معصوميت) نسل هاي پيش از خود را در آينه كيهان بچه ها ببينند.]]>
</TEXT>
</DOC>
<DOC>
<DOCID>HAM2-841011-160</DOCID>
<DOCNO>HAM2-841011-160</DOCNO>
<ORIGINALFILE>/1384/841011/world/_litew.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[ماجراي سرقت اولين شماره كيهان بچه ها از دفتر اين نشريه]]>
</TITLE>
<TEXT>
<![CDATA[در آرشيو دفتر مجله كيهان بچه ها شماره اول اين نشريه پنجاه ساله غايب است. غيبت اين شماره استارتي براي يك نشريه هفتگي كه تا به حال 2467 هفته متوالي و بدون وقفه چاپ و منتشر و در سراسر ايران توزيع شده است يك ضايعه جبران ناپذير است كه سارق بي مسئوليت آن اين فاجعه اسفناك را در كمال بي مسئوليتي انجام داده است. اميرحسين فردي مدير مسئول كيهان بچه ها در باره اين سرقت مي گويد: «گمانم هفت هشت سال پيش بود كه يك گروه تلويزيوني براي تهيه برنامه اي به دفتر مجله كيهان بچه ها آمدند، در حين فيلمبرداري خواستند شماره هاي گذشته كيهان بچه ها را در اختيار آنها بگذاريم تا از صفحات روي جلد آنها فيلمبرداري كنند. مجله صحافي شده شماره هاي گذشته را در اختيار آنها قرار داديم. در لحظه اي كه دوستان ما در كيهان بچه ها به رسم مهمان نوازي مشغول پذيرايي از اين گروه تلويزيوني بودند، يكي از آنها شماره اول كيهان بچه ها را كه متعلق به 5 دي ماه 1335 بوده از مجله صحافي شده كنده و بدون اطلاع ما از دفتر نشريه خارج كرده و برده است.»
فردي مي گويد: «بعد از آن واقعه من ديگر اجازه ندادم هيچ يك از گروه هاي تلويزيوني به دفتر نشريه بيايند. تا اين كه اخيراً در همين پنجاه سالگي نشريه كامران نجف زاده از خبرنگاران موفق تلويزيون كه خود يكي از كساني است كه نوشتن را از كيهان بچه ها شروع كرده به اينجا آمد و گزارشي تهيه كرد و رفت.»
دست اندركاران كيهان بچه ها اميدوارند كسي كه آرشيو اين نشريه را ناقص كرد در صدد جبران عمل ناپسند خود برآيد و با ارسال آن نسخه كمياب اين گنجينه ملي را كامل كند.]]>
</TEXT>
</DOC>
<DOC>
<DOCID>HAM2-841011-161</DOCID>
<DOCNO>HAM2-841011-161</DOCNO>
<ORIGINALFILE>/1384/841011/world/_litew.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[چرا اين مجله منتشر شد]]>
</TITLE>
<TEXT>
<IMAGE>/1384/841011/world/005571.jpg</IMAGE>
<![CDATA[
آنچه مي خوانيد اولين سرمقاله در اولين شماره كيهان بچه ها است كه توسط عباس يميني شريف نوشته شده است.
بچه ها، آيا مي دانيد چرا ما به اين فكر افتاديم كه براي شما يك مجله آبرومند و خوب فراهم كنيم؟ اگر نمي دانيد اين داستان را بخوانيد:
چند ماه پيش بود كه چند نفر دور هم نشسته بوديم و گرم حرف و صحبت بوديم، بچه ها هم آمده بودند توي اتاق، ولي نمي دانستند چه كار بكنند.
يكي مجله برداشته بود، يكي روزنامه برداشته بود، يكي هم خودش را با راديو سرگرم كرده بود.
ولي...
آن كه مجله را برداشته بود، ورق زد، ورق زد، عكس هايش را نگاه كرد، حوصله اش سررفت، آن را زمين گذاشت و پي كار ديگري رفت.
آن يكي هم كه روزنامه را برداشته بود هنوز چند خط نخوانده بود كه آن را زمين انداخت و بلند شد. تنها آن يكي كه خودش را با راديو سرگرم كرده بود، چند دقيقه بيشتر از آن دوتاي ديگر بازي كرد، بعد او هم از جا بلند شد و چون خسته شده بود، كمي فكر كرد، آن وقت گفت: «خدايا، چه كار كنم، خسته شدم. بچه ها بياييد برويم بيرون، اينها به درد ما نمي خورد!»
هر سه از اتاق بيرون رفتند و چون بچه هاي باتربيت و حرف شنوي بودند و به آنها اجازه داده نشده بود كه براي بازي كردن توي كوچه و خيابان بروند، توي حياط كمي گرگم به هوا و چند دقيقه هم قايم باشك بازي كردند و چون اين بازي ها را هم زياد كرده بودند، خسته شدند و كم كم داشتند اسباب زحمت بزرگ ترها مي شدند.
در همين موقع حرف و صحبت ما به اينجا كشيده شده بود كه: «بابا، اين بچه ها هم تقصير ندارند.»
آخر امروز روز جمعه و تعطيل آنهاست. صبح زود از خواب بيدار شدند، كار و تكليف مدرسه را انجام دادند،  حالا ديگر بيكار هستند و وسيله سرگرمي و تفريح مي خواهند.
يكي گفت بياييد براي بچه هاي خودمان و آشنايان يك باشگاه درست كنيم كه بروند آنجا و سرگرم بشوند، ولي ديگران با اين فكر موافقت نكردند و گفتند اگر ما بتوانيم كاري بكنيم بايد براي همه بچه ها باشد، بايد براي اين چند صد هزار بچه اي كه در اين مملكت زندگي مي كنند و از همه تفريح ها و سرگرمي ها محروم هستند فكري كرد. بالاخره رأي دادند كه يك مجله براي بچه ها منتشر كنيم و آن را از داستان هاي تفريحي و مطالب ديگري كه دوست دارند، پر كنيم و آن را طوري بسازيم كه همه شما در موقع بيكاري با آن سرگرم شويد.
همه گفتند كه اين كار از هر كار ديگري بهتر است. از بچه ها هم كه پرسيديم گفتند خيلي خوب است و فكر ما را پسنديدند.
بچه ها، آن روز ما اين طور قرار گذاشتيم و حالا خدا را شكر مي كنيم كه توانستيم به آنچه كه فكر كرده بوديم، عمل كنيم. حالا ديگر با پدر و مادرهاي فهميده شماست كه همان طور كه براي خودشان روزنامه، مجله مي خرند،  براي شما هم اين مجله را بخرند و از اين راه به پيشرفت فكر و باز شدن ذهن و زياد شدن معلومات شما كمك كنند.
و اما خود شما! بچه ها، بايد بدانيد كه اين مجله مال شما و براي شماست. هر بچه اي بايد خودش را جزو نويسندگان اين مجله بداند. هرچه داستان و معما و بازي بلد هستيد، براي ما بفرستيد تا آنها را كه مي شود چاپ كرد، به نام خود شما در اين مجله بگذاريم. كارهاي هنري و نقاشي هاي خودتان را با يك قطعه عكس كه در پشت آن نام و نام فاميل و سال تولد خود را نوشته باشيد، براي ما بفرستيد تا آنها را به اسم خود شما چاپ كنيم.
همچنين از شماره هاي بعدي يك صفحه مخصوص نوشته ها و پرسش هاي شماست. شما مي توانيد آنچه دلتان مي خواهد براي ما بنويسيد و هر سئوالي داريد از ما بكنيد. ما از نوشته هاي شما چيزهايي كه به درد بچه هاي ديگر هم بخورد، چاپ مي كنيم و به سئوالات شما جواب مي دهيم.
بچه ها حتماً در مسابقات اين مجله شركت كنيد تا اگر برنده شديد از جايزه ها استفاده كنيد. كساني كه مسابقات مهم مجله را مي برند عكسشان در روزنامه كيهان چاپ خواهد شد.
همچنين اين مجله را در كيفتان خوب و تميز نگهداري كنيد و آنها را به دوستان و همكلاسان خود نشان بدهيد تا از شما ياد بگيرند كه مجله را چطور بايد نگه داشت. اگر همه شماره هاي سال را مرتب جمع كنيد و وقتي كه ما مي خواهيم آن را به ما نشان بدهيد، يك جايزه خوبي به شما خواهيم داد.
باز هم تكرار مي كنم كه انتظار ما اين است كه از همكاري هاي شما استفاده كنيم و كمك هاي پي درپي شما برسد و چيزهاي مختلف براي ما بفرستيد تا اين مجله كه مال شماست، روز به روز بهتر و مفيدتر شود و شما هم از خواندن آن بيشتر لذت ببريد.]]>
</TEXT>
</DOC>
<DOC>
<DOCID>HAM2-841011-162</DOCID>
<DOCNO>HAM2-841011-162</DOCNO>
<ORIGINALFILE>/1384/841011/world/_litew.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[پنجاه سالگي كيهان بچه هايك رويداد ملي
سيدعلي كاشفي خوانساري]]>
</TITLE>
<TEXT>
<![CDATA[دي ماه امسال هفته نامه كيهان بچه ها پنجاه ساله شد. اين مسئله از جهات گوناگون حائز اهميت است. در تاريخ يكصد و هفتاد ساله مطبوعات در ايران تعداد نشرياتي كه بدون هيچ وقفه اي پنجاه سال انتشار يافته اند چندان زياد نيست. در ميان مطبوعات امروز ايران نيز تعداد چنين نشرياتي از دو سه عنوان فراتر نمي رود. در حوزه نشريات كودكان و نوجوانان، كيهان بچه ها از اين نظر كاملاً بي رقيب است. چرا كه نه امروز و نه هيچ زمان ديگري، مجله اي ويژه كودكان به چنين سن و سالي نرسيده، به تعبير كارشناسان در حوزه مطبوعات كودك و نوجوان ما همواره با پديده جوانمرگي مجلات روبه رو بوده ايم.
فراتر از اين سابقه، كيهان بچه ها ويژگي هاي ديگري نيز دارد. پيش از انتشار كيهان بچه ها شمارگان نشريات كودك بسيار اندك بود. كيهان بچه ها براي نخستين بار به شمارگان چند صد هزار نسخه اي رسيد و به اين ترتيب مطبوعات كودك و نوجوان ايران حيات حرفه اي خود را آغاز كرد. اين نشريه در سالهاي پيش از انقلاب به نسبت ساير مجله ها همچون دختران پسران و... كمتر به ترويج بي بند و باري و فرهنگ غرب مي پرداخت. پس از انقلاب و در دهه شصت مجله كيهان بچه ها به نقطه مركزي ادبيات كودك و نوجوان ايران تبديل شد و در جريان سازي و پرورش نيروهاي جديد، نه تنها از ساير نشريات كه از مراكز بزرگي چون كانون پرورش فكري كودكان، وزارت ارشاد و حوزه هنري نيز پيشي گرفت. بسياري از شاعران، قصه نويسان، تصويرگران، مترجمان و روزنامه نگاران فعال در ادبيات كودك پرورش يافته كيهان بچه ها در دهه شصت هستند. همانهايي كه امروز در نشريات، سازمانها، انتشاراتي ها و مراكز مختلف با گرايشهاي گوناگون چهره هاي اصلي ادبيات كودك ايران محسوب مي گردند.
پنجاه سالگي چنين نشريه اي يك اتفاق بزرگ ملي است در هر كشور ديگري اگر چنين اتفاقي مي افتاد از يكي دو سال قبل ستاد ملي براي برپايي جشن هاي ويژه آن تشكيل مي شد.
با اين حال هنوز هم خيلي دير نشده است و پنجاه سالگي كيهان بچه ها تا يك سال ادامه دارد. جا دارد نهادهاي مختلف فرهنگي همچون وزارت ارشاد، كانون پرورش فكري كودكان، حوزه هنري، سازمان فرهنگي هنري شهرداري، سازمان ملي جوانان، وزارت آموزش و پرورش و... در كنار نهادها و انجمنهاي مدني، نشريات كودك و نوجوان و همه نويسندگان و علاقه مندان دست در دست هم براي جشن پنجاه سالگي كيهان بچه ها آستين ها را بالا بزنيم. بزرگداشت كيهان بچه ها، بزرگداشت كودكان، مطبوعات، ادب و هنر، ادبيات كودكان و در يك كلام بزرگداشت ايران است.]]>
</TEXT>
</DOC>
<DOC>
<DOCID>HAM2-841011-163</DOCID>
<DOCNO>HAM2-841011-163</DOCNO>
<ORIGINALFILE>/1384/841011/world/_sciew.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[ساخت قوي ترين ماهواره جاسوسي دنيا در هاله اي از ابهام
چشم 25 ميليارد دلاري
عميد نمازي خواه]]>
</TITLE>
<TEXT>
<IMAGE>/1384/841011/world/005604.jpg</IMAGE>
<![CDATA[
روزنامه لوس  آنجلس تايمز در تاريخ 18 مارس سال 2001 ميلادي گزارشي از يك پروژه سري جاسوسي به چاپ رساند. اين گزارش حاكي از ساخت جديدترين ماهواره جاسوسي آمريكا بود كه قرار بود با بودجه باورنكردني 25 ميليارد دلاري ساخته شود.
با تشكيل كنسرسيومي از چند تيم هوافضايي و گردهمايي مهندسين تراز اول از سراسر آمريكا، ساخت عظيم ترين ماهواره جاسوسي دنيا آغاز شد. پروژه با بهره برداري از پيشرفته ترين فناوريهاي علمي در حدود 20 سال زمان مي برد.
گروهي به نام «ان. آر.او» به محض آغاز قرن بيست ويك با اهداف بلند مدت، ديده باني فضايي و ايجاد تحول در امور شناسايي، مسئوليت هدايت و مديريت پروژه را بر عهده گرفت.
اين ماهواره جاسوسي، پس از ساخت مي تواند برتري اطلاعاتي خود را چه در هنگام جنگ يا صلح حفظ كند و سريع ترين عكسها را از نقاط مختلف دنيا بگيرد.
در بسياري از موارد، اين ماهواره اطلاعاتش را به كشورهاي ديگر مي فروشد و درواقع جديد ترين چشم بين المللي در فضاست كه البته با توجه به خصوصيات و سياست هايي كه از كشور آمريكا مي شناسيم، تنها اطلاعات معمولي را به ديگران مي فروشد. تحليلگران مي گويند: اين برنامه چندين دهه است كه تحت بررسي قرار دارد و هم اكنون به صورت جامع ارائه شده است.
اين ماهواره جاسوسي در مدارهاي ارتفاع بالا قرار خواهد گرفت و سيستم هاي شناسايي كشورهاي ديگر به سختي موقعيت آن را رديابي خواهند كرد، زيرا در مواردي كه به دور زمين مي گردد، تمام ماهواره هاي جاسوسي كشورهاي ديگر در مدارهاي پايين تر از آن قرار دارند.
با توجه به تجهيزات خاصي كه در اين ماهواره تعبيه شده، مي تواند خود را به سرعت به نقاط مختلف زمين برساند و عكس هاي ارزشمندي از انواع تسليحات و پايگاه  هاي نظامي كشورهاي ديگر بگيرد و از همه جالب تر توانايي عكسبرداري و فيلمبرداري در انواع گوناگون آب و هوايي است. مسئولان رسمي از پاسخگويي به بسياري از سؤالات سر باز زده اند و آقاي راجر رابرتز مدير يكي از بخش هاي شركت بوئينگ با اشاره بسيار كوچكي، وسعت پروژه را نشان داده و مي گويد: براي كارهاي ابتدايي و تكميل اين پروژه احتياج به پنج هزار مهندس، تكنسين و برنامه نويس كامپيوتري است تا در پنج سال آينده پروژه پيش رود.
اين آمار تنها افرادي است كه در تحقيقات و موارد ابتدايي لازم هستند و گروه گردآوري آن نيز خود مقوله جالبي است. به عنوان مثال هزاران نفر از كاركنان شركت سيستم هاي ماهواره اي بوئينگ و نيز 1900 نفر از كارمندان شركت ماركوني در سن ديگو نيز عضو اين آمار هستند.
پرتاب اين ماهواره احتياج به راكتهاي جديدي دارد و گروه هاي گوناگوني اين مسئوليت را برعهده خواهند داشت. آقاي جان پايك يكي از مشاورين نظامي ايالت واشنگتن معتقد است كه ساخت اين ماهواره جاسوسي براي 20 هزار نفر اشتغالزايي خواهد داشت.
بسياري از مسئولين ايالات ديگر آمريكا گفته اند كه ما اطلاعات بسيار اندكي در مورد اين طرح داريم.
سخنگوي مؤسسه تجارت و تكنولوژي كاليفرنيا گفت: من فكر نمي كنم كه مردم هيچ اطلاعاتي از وسعت اين پروژه داشته باشند. حتي دفتر بين المللي شناسايي نيز از دادن اطلاعات سر باز زد و يك سال پيش در برخي از روزنامه ها خبري را در چند لحظه به اين مفهوم توضيح داد: شركت بوئينگ قرارداد بزرگي را براي ساخت ماهواره اي نسل جديد با دولت به امضا رساند.
يكي از تحليلگران نظامي آمريكا، آقاي تامسون نظر جالبي دارد: اين پروژه به قدري سري است به طوري كه حتي افراد و كاركنان خود اين ماهواره هم اطلاعات و بينش كاملي از آن ندارند.
ماهواره هاي جاسوسي بسياري هم اكنون در مدارهاي گوناگون در حال چرخشند، ولي اين ماهواره با آنها تفاوتهاي بسياري خواهد داشت. ماهواره هاي كنوني با صرف هزينه 1 ميليارد دلار و با وزن 15 تن تنها در 18 ماه ساخته مي شود، در صورتي كه اين پروژه جديد 25 ميليارد دلار هزينه دربرخواهد داشت.
ماهواره هاي جاسوسي كه در مدارهاي زمين قرار دارند، همواره در حال گردش هستند و از نقاط گوناگون زمين عكسبرداري مي كنند. هر چه ارتفاع اين مدارها كوتاه تر باشد، اين ماهواره ها مدت كوتاه تري را از نقاط زمين مي توانند مورد بررسي قرار دهند. به همين دليل ارتفاع مداري ماهواره جديد بسيار بيشتر از ماهواره هاي ديگر است و مي تواند مدت زمان بيشتري مناطق زمين را زير نظر بگيرد و از طرف ديگر ماهواره هاي جاسوسي كشورهاي ديگر نمي توانند آن را رديابي كنند.
بهترين ماهواره هاي جاسوسي تنها حدود 10 دقيقه روي مناطق مختلف تمركز مي كنند، ولي ماهواره جديد دو برابر زمان ماهواره هاي ديگر قدرت تفحص دارد و به جز ميزان زمان در حدود 20 برابر عكسهاي بيشتري از زمين مي گيرد.
سازمان جاسوسي آمريكا دو ماهواره مجهز در مدار دارد: يكي به نام كيهول كه قادر به عكسبرداري و گرفتن عكسها توسط اشعه مادون قرمز است و ديگري به نام «اندازه اتوبوس مدارس» يا لاكروس كه مي تواند در هواي ابري و تاريك نيز عكسهاي واضحي از زمين بگيرد. پروژه ساخت ماهواره جديد توسط شركت بوئينگ از هر دو نوع فناوري استفاده خواهد كرد.
احتمال پرتاب اين ماهواره در سال 2005 بود، ولي تاكنون هيچ گزارشي مبني بر پرتاب مخابره نشده است.
يكي از نكات جالب توجه، بودجه سالانه شركت ان. آر.او است. شركت ان آراو در سال 1960 تأسيس شد كه وظيفه ساخت و تحقيقات ماهواره  هاي جاسوسي را داشت و سالانه تنها 6 ميليارد دلار بودجه به آن تعلق مي گرفت، در صورتي كه هم اكنون مديريت ساخت يك ماهواره جاسوسي 25ميليارد دلاري را دارد.
وضعيت بودجه و اشتغالزايي پروژه مانند پروژه مانهتن آمريكاست كه هدف از آن ساخت بمب اتم بود و در قبال آن 125 هزار نفر شاغل شدند و حدود 20 ميليارد دلار هزينه شد.
پروژه ماهواره جديد نيز مانند آن است، زيرا در حدود 20 سال به طول مي انجامد كه هر سال يك ميليارد دلار هزينه خواهد شد و 5 ميليارد دلار نيز هزينه ساخت و پرتاب آن به فضا است. سخنگوي شركت ان. آر.او اعلام كرد: اين بزرگترين و پرخرج ترين پروژه جاسوسي دنياست كه تاكنون ديده شده است.
اولين ماهواره هاي جاسوسي آمريكا در دهه 1950 ساخته شد كه اكثر آنها توسط شركت لاكهيد مارتين ساخته و پرتاب شد. به عنوان مثال نخستين ماهواره جاسوسي و شناسايي آمريكا به نام كورونا در شمال كاليفرنيا پرتاب شد كه ساخت آن نيز باعث اشتغالزايي 30 هزار نفر شد.
پروژه ساخت چشم فضايي درواقع از سال 1999 شروع شد. هنگامي كه شركت ان آر او از گروه هاي متخصص دعوت كرد تا بهترين طرح هاي خود را مبني بر ساخت نسل جديد ماهواره هاي جاسوسي ارائه دهند و احتمالاً نتيجه آن طرح ها و تجمع تكنولوژيهاي ديگر باعث ساخت جديد  ترين ماهواره آينده خواهد شد. متأسفانه همان طور كه در طول اين مقاله به وضوح ديده شد، امتناع مسئولان آمريكايي از دادن كوچكترين اطلاعات مربوط به آن است و تمامي آمارهاي ديگر تنها نشان دهنده ميزان لازم مهندسان، بودجه لازم يا وضعيت اشتغالزايي است. ولي مطمئناً بايد در دهه بعد منتظر قوي ترين جاسوس فضايي دنيا باشيم.]]>
</TEXT>
</DOC>
<DOC>
<DOCID>HAM2-841011-164</DOCID>
<DOCNO>HAM2-841011-164</DOCNO>
<ORIGINALFILE>/1384/841011/world/_sciew.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[تازه ها
فيتواسترول ها چيستند؟
دكتر مريم باقرنژاد مولف اين مقاله خانم مريم باقرنژاد است كه تحصيلات پزشكي را در دانشگاه پزشكي پاريس تمام كرده و موفق به دريافت ديپلم تخصصي «تغذيه و رژيم» از دانشگاه پزشكي پاريس شده و از سال 1381 مسئول قسمت بيماران و بستري روز در حاشيه پاريس و همچنين پزشك «مراجع» شهرداري كلامارت در حومه پاريس است.آن چه در پي مي آيد مقاله اي است كه وي در ارتباط با فيتواسترول ها نوشته و در اختيار همشهري قرار داده است.]]>
</TITLE>
<TEXT>
<![CDATA[آيا مشكل كلسترول خون را مي شود با مصرف كره و ديگر لبنيات حل كرد؟
فيتواسترول ها و ديگر تركيبات آنها، موادي هستند كه به طور طبيعي در گياهان وجود دارند. اين ها تركيباتي مشابه كلسترولند، كه مي توانند در جذب كلسترول اختلال ايجاد كنند و ميزان كلسترول خون(l.d.l)را كاهش دهند.
بين سال هاي 1976-1952 بيش از 100 مقاله در اين مورد به چاپ رسيد كه طي آن بر روي 1800 بيمار با مشكلات كلسترول آزمايش شده و اين مقالات اثر كاهش كلسترول خون را به وسيله اين فيتواسترول ها نشان دادند. در سال 1970 تحقيقات بيشتري بر روي ميزان لازم اين مواد انجام شد. نتيجه گيري اين تحقيقات نشان داد كه 5/1 تا 3 گرم از اين فيتواسترول ها مي تواند بين 10 تا 20% كلسترول خون را كاهش دهد.
از سال هاي 1980 متوجه شدند كه تركيب هيدروژنه يعني فيتواستانلها باعث اختلال بيشتري در جذب كلسترول شده و براي كاهش كلسترول بد خون بهتر است.
سال 1995 مارگاريني اشباع شده از فيتواسترول ها و
فيتواستانلها در اروپا و چند كشور ديگر به بازار آمد كه استفاده 20 گرم روزانه از آن به مدت 21 روز باعث كاهش 10 تا 14% كلسترول بد خون مي شود و در ميزان كلسترول خوب(h.d.l)و ميزان تري گليسريد تغييري ايجاد نمي كند.
در حال حاضر به صورت  آزاد تقريباً در تمام فروشگاه هاي مواد غذايي كشورهاي اروپايي و چند كشور ديگر «مارگارين، شير، ماست، پنير و...» اشباع شده از فيتواسترول ها و فيتواستانلها وجود دارند.
سازمان علوم غذايي اتحاديه اروپا(s.c.f)اين مواد را بدون ضرر براي انسان شناخته، ولي به علت اثر منفي آن بر روي بعضي از ويتامين ها(ويتامين a و ويتامين e)توصيه مي كند كه بيشتر از 3 گرم در روز از اين مواد استفاده نشود(كاهش ميزان اين ويتامين ها به وسيله فيتواسترول ها بسيار ناچيز است).
بايد توجه داشت كه كاهش زياد كلسترول خود براي بدن مضر است، چرا كه كلسترول يك ماده بسيار لازم براي تركيبات سلولهاست و به همين علت بانوان باردار و شيرده و همچنين كودكان نبايد از مواد اشباع شده از فيتواسترول ها و فيتواستانلها استفاده كنند. در سنين بالا هم كاهش بيش از حد كلسترول خون نشانه سوء تغذيه و در نتيجه يكي از عوامل كاهش طول عمر است.
پزشك معالج مي تواند با در نظر گرفتن ديگر عوامل ريسك ناراحتي هاي قلبي و عروقي از جمله ديابت، سيگار، بيماري هاي ارثي و... حد ميزان كلسترول بد(l.d.l)خون را مشخص كند و اگر لازم باشد با رژيم غذايي كم چربي، دارو و استفاده از مواد اشباع شده از فيتواسترول ها يا فيتواستانلها، كلسترول بد خون را كاهش دهد.
تحقيقاتي كه راجع به فيتواسترول ها تا به امروز انجام شده، مانند هزاران تحقيقات ديگر در ارتباط با تأثير تغذيه سالم بر روي جلوگيري از امراض مختلف قلبي عروقي، سرطان ها،... ما را به يك نتيجه مي رساند كه بهترين رژيم غذايي،مصرف سبزيجات، گياهخواري همراه با مصرف كمتر گوشت قرمز و بيشتر گوشت سفيد به ويژه ماهي مي باشد.
فيتواسترول ها به مقدار مختلف در گياهان وجود دارند:
روغن ها
100 گرم روغن ذرت 1360 ميلي گرم فيتواسترول دارد.
100 گرم روغن كنجد 1210 ميلي گرم فيتواسترول دارد.
100 گرم روغن آفتابگردان 410 ميلي گرم فيتواسترول دارد.
100 گرم روغن انگور 350 ميلي گرم فيتواسترول
100 گرم روغن زيتون 310 ميلي گرم فيتواسترول دارد.
دانه ها و گردوها
100 گرم دانه كنجد 597 ميلي گرم فيتواسترول دارد.
100 گرم دانه آفتابگردان 450 ميلي گرم فيتواسترول دارد.
100 گرم بادام خشك 125 ميلي گرم فيتواسترول دارد.
100 گرم بادام هندي 135 ميلي گرم فيتواسترول دارد.
100 گرم گردوي خشك 186 ميلي گرم فيتواسترول دارد.
ميوه جات و سبزيجات
2/1 استكان كاهو 11 ميلي گرم فيتواسترول دارد.
2/1 استكان گل كلم 9 ميلي گرم فيتواسترول دارد.
2/1 استكان گوجه فرنگي 7 ميلي گرم فيتواسترول دارد.
نصف گريپ فروت 20 ميلي گرم فيتواسترول دارد.]]>
</TEXT>
</DOC>
<DOC>
<DOCID>HAM2-841011-165</DOCID>
<DOCNO>HAM2-841011-165</DOCNO>
<ORIGINALFILE>/1384/841011/world/_siasatw.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[پاكستان؛ معماي رابطه با رژيم صهيونيستي
ترجمه: نيلوفر قديري]]>
</TITLE>
<TEXT>
<IMAGE>/1384/841011/world/005595.jpg</IMAGE>
<IMAGE>/1384/841011/world/005592.jpg</IMAGE>
<IMAGE>/1384/841011/world/005589.jpg</IMAGE>
<![CDATA[
بهبود نه چندان ناگهاني روابط اسرائيل و پاكستان كه در اوايل سپتامبر و بعد از ديدار وزراي خارجه دو طرف در استانبول، آشكار شد، نشانه هايي از وجود منافع و در نتيجه حمايت دو دوست قدرتمند اين رژيم ها يعني واشنگتن و پكن را دارد.
بر اساس گزارش اخير مركز مطالعات بين المللي و استراتژيك كه مركزي تحقيقاتي در واشنگتن است، اين اقدام پاكستان طوري برنامه ريزي شده بود كه بعد از عقب نشيني اسرائيل از غزه صورت گيرد، اما اين نشست  در حقيقت نتيجه سالها تماس هاي سطح پايين دو طرف بوده است.
در اين گزارش اشاره نشد كه چه عاملي تل آويو را به پيشبرد رابطه اش با پاكستان واداشته و اين طور به نظر مي رسد كه درخواست دهنده اين رابطه پاكستان بوده و تل آويو مانند عروس هاي مايل به خواستگار، واكنش نشان داده است. همان طور كه اكنون بيشتر روشن شده است، عقب نشيني اسرائيل از غزه كشورهاي اسلامي را آنقدر ذوق زده نكرده كه به دوستي با اسرائيل تشويق شوند. تصوير اسرائيل براي عرب ها و جهان اسلام بعد از عقب نشيني از تكه اي از منطقه بزرگي كه تحت اشغال دارد، چندان تغيير نيافته و بهتر نشده است.
از سوي ديگر روابط تيره كشورهاي اسلامي و اسرائيل فقط بر سر فلسطين يا اختلافات مذهبي دو طرف نيست بلكه از ملاحظاتي ريشه مي گيرد كه هرگز مورد تأكيد واقع نشده اند. از جمله اين ملاحظات ماهيت اسرائيل و نماد آن و روابط اين رژيم با ديگران است.
انفجارهاي انتحاري اخير نشان داد كه گشاده رويي آشكار اردن نسبت به اسرائيل با تأييد همه كشورهاي عرب همراه نيست و ممكن است اين كشور را به باتلاق خاورميانه فرو ببرد. ژنرال پرويز مشرف و دولت او از نزديك و با دقت اين تحولات را زير نظر دارند و قبل از اقدام بعدي، محاسبات جدي تري انجام مي دهند.
منافع آمريكا
منافع آمريكا در برقراري رابطه ديپلماتيك ميان پاكستان و اسرائيل جنبه هاي بسياري دارد. اول اين كه هر دوي اين رژيم ها هم پيمان آمريكا هستند اما در عين حال رابطه ديپلماتيك با يكديگر ندارند.
دوم اين كه پاكستان نسبت به ديگر كشورهاي اسلامي پاي بندي اصول گرايانه كمتري  دارد و دليلي براي ضد اسرائيلي بودن ندارد. اما به دليل اين كه بخشي از گروه كشورهاي اسلامي است تصميم گرفته كه اسرائيل را به رسميت نشناسد. وقتي پاكستان اسرائيل را به رسميت بشناسد آمريكا در شكستن اين ديواري كه كشورهاي اسلامي در مقابل اسرائيل ساخته اند، به موفقيت رسيده است.
مصر و اردن دو هم  پيمان نيرومند آمريكا پيش از اين ديوار را شكافته اند و به باور واشنگتن دليلي وجود ندارد كه پاكستان اين كار را نكند.
از سوي ديگر تقويت روابط اسرائيل و پاكستان بعضي مشكلات سرگيجه آور واشنگتن در شبه قاره هند را برطرف مي كند. مثلاً اسرائيل تا پيش از سال 1992 حضوري در شبه قاره هند نداشت. در اين سال هند سرا نجام اسرائيل را به رسميت شناخت و از آن زمان روابط دو دولت به ويژه در حوزه سلاح و مهمات بهبود يافته است. پيش از اين هند براي تأمين تسليحات خود به شدت به اسرائيل وابسته بود. اما اكنون به دليل روابط دوستانه هند با اسرائيل، غرب و به ويژه آمريكا منبعي براي تأمين تسليحات هند شده اند.
اما واشنگتن در عين حال نگران آن است كه اسرائيل جديدترين تسليحات و تكنولوژي دفاعي را در اختيار هند بگذارد كه بتواند در برابر پاكستان كه دوست ديگر آمريكاست، مورد استفاده قرار دهد. دهلي نو بي ميل نيست كه به بقيه دنيا اين طور وانمود كند كه كمك دفاعي و تكنولوژي اسرائيل به هند تا حدي بر اساس نگراني هاي اسرائيل از پاكستان صورت مي گيرد، چرا كه پاكستان يك كشور اسلامي است كه دشمني آشكاري با اسرائيل نشان مي دهد.
اما واقعيت اين گونه نبوده است. هند و پاكستان كه هر دو سال ها براي فلسطيني ها دل مي سوزانند، همزمان در خفا و تحت نظارت واشنگتن با اسرائيل تماس برقرار كرده اند.
وقتي پاكستان دوست اسرائيل بشود، آمريكا منتظر منافع چشمگيري خواهد بود. نخست اين كه تسليحات دفاعي و تكنولوژي اسرائيل از اين به بعد به پاكستان مي رود و كاخ سفيد ديگر لازم نيست براي ايجاد اطمينان درباره توازن تسليحاتي در شبه قاره هند به كنگره جواب بدهد.
اسرائيل اين كار را براي واشنگتن انجام مي دهد و پاكستان را هم تجهيز مي كند. از اين مهمتر اما موضوع تسليحات هسته اي است. در گذشته اسلام آباد ادعا مي كرد كه هند با كمك مخفي اسرائيل در صدد نابودي توانايي هسته اي پاكستان است. اما اين بار هم واقعيت كاملاً متفاوت است. اسرائيل به هيچ وجه قصد نابودي توانايي هسته اي پاكستان را نداشته است.
اخيراً رياض كوخار وزير خارجه سابق پاكستان در گزارش خبري فاش كرد كه، هنگامي كه سفير پاكستان در آمريكا بوده با سفير اسرائيل در آمريكا ديدار كرده است. اين ديدار در زماني انجام شده كه شايعات درباره حملات پيش  دستانه اسرائيل به تأسيسات هسته اي پاكستان به شدت رواج داشته است. اما اسرائيل در اين ديدار تصريح كرد كه چنين طرحي هيچ وقت در دستور كار نبوده است. به گفته اين مقام پاكستاني، در همان زمان وزير خارجه اسرائيل در چين، تضمين هاي مشابهي در اين باره داده و از عدم وجود چنين طرحي ابراز اطمينان كرده است.
توسعه روابط اسرائيل و پاكستان همچنين ظرفيت تغيير معادلات دوجانبه ميان اسلام آباد و دهلي را نيز ايجاد مي كند. به نوشته همان گزارش مركز مطالعات استراتژيك و بين الملل، اسلام آباد يا واشنگتن ممكن است بر اين باور باشند كه بهبود روابط پاكستان و اسرائيل، تل آويو را به بازبيني در روابط نظامي با هند واخواهد داشت و همزمان موقعيت ديپلماتيك اسرائيل در جهان اسلام تقويت مي شود.
منافع چين
تحرك پاكستان در نزديك شدن به اسرائيل، البته اگر آن را اقدامي كاملاً يكجانبه از سوي اسلام آباد بدانيم، با استقبال چين هم روبه رو مي شود و اين استقبال دلايل خوبي هم دارد. سياست پكن در طرفداري از فلسطين هيچ گاه از موضع حمايت از مسلمانان يا« ريشه كني وجود نامشروع اسرائيل »نبوده است. چين در دوران جنگ سرد از فلسطيني ها حمايت مي كرد اما اين حمايت فقط لفظي بود، چرا كه اسرائيل بخشي از« امپرياليست غرب»به حساب مي آمد و بخش عمده جهان عرب، كشورهاي در حال توسعه بودند.
در همين حال اين موضوع مانع از آن نمي شد كه چين روابط مخفيانه تسليحاتي دهه 1960 را با اسرائيل نداشته باشد؛ اگرچه اين رابطه ابعاد دپيلماتيك چنداني نداشت.
اما چين تغيير كرده است و اين تغيير چشمگير تر از هر كشور ديگري در دوران بعد از جنگ سرد بوده است. چين اكنون به دنبال كانال هاي ارتباطي قوي تر با غرب و تقويت روابط ديپلماتيك، اقتصادي، مالي و نظامي است.
در اين ميان اسرائيل عامل مهمي است و چين هم آشكارا به اين موضوع اعتراف مي كند. وزير خارجه اسرائيل در نوامبر 2004 از چين ديدار كرد.
ژوئن امسال هم وزير خارجه چين به اسرائيل سفر كرد. اين ديدارها فرصتي براي بحث درباره موضوعات مختلف از صلح خاورميانه تا منافع جهاني دوطرف عنوان شده است. اما گزارش هايي از بيت المقدس مي رسد حاكي از اين كه اخبار مهم اين رابطه را بايد در فروش فن آوري  نظامي اسرائيل به چين جستجو كرد چرا كه روابط اسرائيل را با مهمترين هم پيمانش يعني آمريكا تيره كرده است.
آنچه خشم واشنگتن را برانگيخته فروش فن آوري  هواپيماي بدون سرنشين توسط صنايع هواپيمايي دولتي اسرائيل به چين در اوايل دهه 1990 است. مقامات آمريكايي مي گويند بعضي بخش هاي اين تكنولوژي سال گذشته براي ارتقاء كيفيت به اسرائيل بازگشته است. اسرائيل مي گويد اين بخش ها تحت بازبيني و ارتقاء كيفيت مداوم و دوره اي قرار مي گيرد. اما مقامات نظامي اسرائيل كار بر روي ساخت اين هواپيما را متوقف كرده اند.
منافع پكن هم مانند آمريكا در ارتقاي روابط ديپلماتيك پاكستان و اسرائيل، منافعي چندجانبه و داراي ابعاد مختلف است. چين فن آوري تسليحاتي و دفاعي اسرائيل را كه طي سال ها از پنتاگون به دست آورده، بسيار مهم و قابل توجه مي داند. همچنين چين بر اين باور است كه مي تواند« روابط ويژه اي»با اسرائيل با محوريت پاكستان داشته باشد. به اين ترتيب چين اسرائيل را به سوي وابستگي كمتر به آمريكا سوق مي دهد بدون آن كه خدشه اي را به رابطه اش با واشنگتن وارد كند.
همه مي دانند كه چين به موجوديت پاكستان پاي بند و متعهد است. پاكستان همواره از دوستان خوب چين بوده و چين هم در مقابل به توسعه توانايي دفاعي و هسته اي پاكستان كمك كرده است. در سال هاي آينده، نزديكي  فيزيكي پاكستان به حوزه هاي نفت و گاز كشورهاي عربي و ايران، اين كشور را به مسير انتقالي مهمي براي مناطق غربي چين تبديل مي كند كه بسيار پرجمعيت و از نظر استراتژيك آسيب پذير است. پكن هم مانند اسلام آباد نگران روابط نزديك اسرائيل با هند و احتمال حمله به تأسيسات تسليحات هسته اي پاكستان به بهانه نابودي« بمب اتمي اسلامي »بوده است. در چنين شرايطي به باور پكن اين احتمال وجود داشت كه دهلي به قدرت بلامنازع نظامي منطقه تبديل شود و آن وقت پكن نمي توانست فن آوري  دفاعي و تسليحاتي تل آويو را جذب كند.
اگر توانايي هسته اي پاكستان نابود مي شد، آن وقت چين يك پاكستان ضعيف را به عنوان دوست و هم پيمان در كنار خود داشت. در چنين شرايطي بدون شك روابط خوب اسرائيل و پاكستان مي تواند نگراني هاي بلندمدت چين درباره منطقه جنوب آسيا را برطرف كند.
تغيير و تحولات در روابط دوجانبه پاكستان و اسرائيل و تبديل شدن آن به رابطه كامل دپيلماتيك، علي رغم همه اين منافعي كه براي كشورهاي قدرتمند دارد و حمايت هايي كه از جانب اين كشورها صورت مي  گيرد، اين رابطه با مخالفت هاي جدي از درون پاكستان روبه روست.
احزاب قدرتمند اسلامي كه در مناطق مرزي پاكستان با افغانستان پايگاه حمايت نيرومندي دارند، آشكارا اعلام كرده اند كه اين تصميم حاكمان نظامي پاكستان بر خلاف منافع كشور شان است.
رهبران اين احزاب از جمله حزب« متحده مجلس عمل» مي گويند همه دنيا از دشمني و خصومت اسرائيل با فلسطيني ها آگاه است و نزديك شدن به اسرائيل به معناي سيلي زدن به فلسطيني ها خواهد بود.
« سازمان دانشجويان امامي »در كراچي بعد از فاش شدن نشست  استانبول تظاهراتي برپا كردند و در آن پرچم اسرائيل و آمريكا را آتش زدند. تظاهركنندگان با صدور قطعنامه اي عليه دولت هرگونه اقدام ديگري را كه به رسميت شناخته شدن اسرائيل منجر شود، محكوم كردند.
جنبش مقاومت اسلامي حماس هم اين نشست را محكوم كرد و از پاكستان خواست در دام طرح اسرائيل براي عقب نشيني از غزه نيافتد و اين اقدام را پايان اشغال سرزمين فلسطيني قلمداد نكند.
اما علي رغم اين واكنش هاي شديد، منتقدان اسلام آباد محتاط بوده اند. دولت مشرف روزنامه ها را پر كرده است از استدلال هايي در دفاع از بهبود روابط با اسرائيل. يكي از مهمترين نكات مورد اشاره تحليلگران طرفدار دولت اين است كه محور سياست  اسلام آباد نزديكي ضروري اقتصادي و سياسي با آمريكاست. آنها اين طور استدلال مي كنند كه اسرائيل و لابي  يهودي در واشنگتن يكي از راه هاي دستيابي به آ مريكاست.
اما مقامات فلسطيني هم مي گويند كه نگران تماس هاي ديپلماتيك پاكستان با اسرائيل به عنوان يك رژيم يهودي هستند. نبيل شعث معاون وزير خارجه فلسطين دراين باره گفت:« خوب نيست پيش از آن كه اسرائيل روند صلح را كامل كرده و عقب نشيني از كرانه باختري و بيت المقدس را هم عملي كند، به اين رژيم امتياز داد.»
به گفته بعضي ناظران، تهديدات واقعي عليه توسعه روابط پاكستان و اسرائيل شبه نظاميان اسلامي، سياست هاي آينده آمريكا در قبال كشورهاي اسلامي و سياست  اسرائيل در كرانه باختري و بيت المقدس است. مثلاً اگر آمريكا به دنبال تغيير رژيم ها در منطقه باشد، كشورهاي اسلامي سايه اسرائيل در پس اين طرح را ناديده نمي گيرند. در چنين شرايطي مشرف علي رغم همه منافع موجود، حركت  به سوي برقراري روابط ديپلماتيك با اسرائيل را دشوار خواهد يافت.
آسيا تايمز]]>
</TEXT>
</DOC>
<DOC>
<DOCID>HAM2-841011-166</DOCID>
<DOCNO>HAM2-841011-166</DOCNO>
<ORIGINALFILE>/1384/841011/world/_sporw.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[آشنايي با باشگاه هاي بزرگ جهان
آژاكس مدرن
علي راد]]>
</TITLE>
<TEXT>
<IMAGE>/1384/841011/world/005565.jpg</IMAGE>
<![CDATA[
باشگاه فوتبال آژاكس آمستردام هلند به عنوان يكي از ده باشگاه بزرگ دنيا محسوب مي شود و به همراه پي اس وي آيندهوون و فاينورد يكي از قدرت هاي بلامنازع فوتبال هلند است. آژاكس يكي از چهار باشگاهي است كه تمامي جام هاي مهم اروپايي را فتح كرده است كه اين جام ها شامل جام باشگاه هاي اروپا، جام برندگان جام اروپا و جام يوفاست.
دوران ما قبل تاريخ باشگاه 1900-1883
در سال 1883 گروهي از دوستان به نام هاي هان و يوهان داد، كارل ريسر و فلوريس استمپل باشگاه كوچك فوتبالي را تأسيس كردند. داد صاحب يك توپ فوتبال كاملاً چرم بود و رياست آن باشگاه را برعهده داشت. آنها نام «يونيون» را در ابتدا براي باشگاه انتخاب كرده بودند اما در سال 1894 نام باشگاه فوتبال آژاكس را براي آن برگزيدند. اندكي بعد يعني در سال 1900 ميلادي باشگاه آژاكس رسماً تأسيس شد و نخستين كسي كه رياست آن را برعهده داشت فلوريس استمپل نام داشت. در ابتدا تيم آژاكس در خارج از شهر آمستردام بازي مي كرد. در آن زمان كمتر كسي از نتيجه بازي هاي آنها مطلع مي شد و تنها عده معدودي از ساكنان حومه آمستردام به تماشاي بازي ها مي رفتند. لباس هاي سفيد و قرمز از زمان تأسيس باشگاه در اين تيم مورد استفاده قرار مي گرفت و بازي جوانمردانه از آن زمان براي تيم بسيار مهم بود. از جمله قوانيني كه در سال 1893 در اين باشگاه به كار گرفته شد اين بود كه بازيكنان بايد سلامت و تفريح را رواج دهند تا تماشاگران از بازي لذت ببرند.
تأسيس باشگاه فوتبال آژاكس 1907-1900
در پايان قرن نوزده پس از بازي هاي نه چندان جالبي كه آژاكس در سال هاي پاياني آن قرن انجام داده بود آنها به جرگه تيم هايي پيوستند كه دوست داشتند آغاز ديگري داشته باشند. بنابر اين استمپل، داد و ريسر تصميم گرفتند تأسيس باشگاه را براي اطلاع همگان اعلام كنند. در روز هجدهم مارس 1900 در كافه اوست انيدي در كالوراشترات آمستردام باشگاه فوتبالي تأسيس شد كه اين بار با تلفظ درست آن را باشگاه فوتبال آژاكس نام نهادند. آژاكس به اتحاديه فوتبال آمستردام پيوست و زميني در شمال شهر براي انجام بازي هاي خانگي اش اجاره كرد. نخستين سال هاي حضور رسمي در فوتبال چندان هم بد نبود. آنها دو بار به عنوان نايب قهرماني اتحاديه فوتبال رسيدند. نخستين افتخار باشگاه كسب عنوان بهترين تفاضل گل در ليگ بود. نتايج خوب در اولين سفر آنها به دست آمد. در هشتم آوريل 1901 آژاكس موفق شد با نتيجه چهار بر يك در ديداري دوستانه تيم ملي فوتبال هلند را شكست دهد. در سال،1902 آژاكس به اتحاديه فوتبال هلند پيوست و در اولين سال حضورش مقام نايب قهرماني ليگ را به دست آورد.
موفقيت هاي نخستين 1910-1907
در فصل 1908- 1907 آژاكس موفق به كسب صليب طلايي شد و پس از آن، جام پس از جام به باشگاه سرازير شدند.
اتحاديه فوتبال آمستردام نخستين بار در سال 1902 از آژاكس دعوت كرد تا در جام صليب طلايي بازي كند. اين جام هم اكنون نيز در فوتبال آماتور آمستردام وجود دارد و تيم ها براي فتح آن تلاش مي كنند.
آژاكس در سال 1907 ورزشگاه جديدي براي خود در نظر گرفت و به ميدنونگ تغيير مكان داد. در آنجا اتاق رختكن، آب آشاميدني و حتي جايگاهي وجود نداشت اما در نقطه خوبي از شهر قرار داشت. آنها از كافه ميان راه به عنوان رختكن استفاده مي كردند. محل جديد موفقيت هاي تازه اي را براي آژاكس به ارمغان آورد. در جولاي 1908 نام آژاكس براي باشگاه ابقاء شد و رنگ پيراهن و باشگاه نيز همان باقي ماند.
سالهاي طلايي 1939 -1929
به جز اوايل دهه پرافتخار هفتاد، دهه سي پرافتخار ترين دوران باشگاه محسوب مي شود. در اين ده سال آژاكس هفت بار قهرمان ليگ شد و پنج بار نيز قهرمان ملي شد. نكته قابل ذكر ديگر در سالهاي طلايي اين تيم ساخت ورزشگاهي جديد به نام دمير در ميدنونگ بود. آژاكس به دليل ساخت و سازهايي كه قرار بود در آمستردام انجام شود مجبور به تغيير مكان شد. دليل ديگر اين بود كه تعداد تماشاگران با افزايش افتخارات آژاكس روزبه روز بيشتر مي  شد و آنها به جايگاه بيشتري براي تماشاگران احتياج داشتند.
با وجود دوران ركود اقتصادي در دنيا، باشگاه موفق شد بيشتر مخارج احداث ورزشگاه را تقبل كند. در بازي افتتاحيه كه در نهم دسامبر 1934 برابر اشتات فرانسياز برگزار شد آژاكس موفق شد اين تيم فرانسوي را پنج بر يك شكست دهد. پيت فن رنين كه از سال 1942 تا1929 در اين تيم بازي مي كرد موفق شد در 235 بازي 272 گل به ثمر برساند. او به جز عنوان برترين گلزن تاريخ باشگاه ركورد دار به ثمر رساندن گل در يك بازي نيز هست.
فن رين در سال 1932 موفق شد برابر تيم فين رام، هفت گل به ثمر برساند. آژاكس در فصل 31-1930 موفق شد پنج بر يك آيندهوون را شكست دهد و به مقام قهرماني دست پيدا كند. در آندوران فاينورد، رقيب آنها محسوب مي شد كه در همان فصل با سه بازي بيشتر پنج امتياز كمتر از آژاكس كسب كرده بود صحنه را كاملاً به اين تيم واگذار كرد.
پيش به سوي رقابتهاي اروپايي 1971-1965
رينوس ميشل ملقب به «مرد مرموز» زيرا او هرگز كلمه اضافه  اي بر زبان نمي آورد و به معناي واقعي كلمه يك حرفه اي بود.
ميشل سيستم تهاجمي را همان گونه كه امروز وجود دارد، در تيم رواج داد و نيز بازيكنان با تجربه اي مثل هنك كروت و پرنيس را به تيم آورد. آژاكس با رينوس ميشل بسيار موفق بود و تحت نظر او در طول شش سال هفت عنوان قهرماني را تصاحب كرد. در فصل 67-1966 آژاكس براي اولين بار هر دو جام معتبر هلند را فتح كرد. يوهان كرايف و پيت كايزر مجموعاً 122 گل به ثمر رساندند. در سطح بين المللي نيز سطح آژاكس بين المللي شد و شهرتي دست و پا كرد. هم اكنون بسياري از مردم آن بازي به ياد ماندني برابر ليورپول را به ياد مي آورند. آژاكس در ورزشگاه المپيك آمستردام، پنج بر يك ليورپول را شكست داد. در بازي برگشت نيز آژاكس در آنفيلد با دو گل كرايف دو بر دو مساوي كرد و ليورپول از گردونه رقابتها حذف شد.
درخشش در اروپا 1973-1971
موفقيت هاي رينوس ميشل در اواخر دهه شصت كمك كرد تا پايه هاي درخشش اين تيم در رقابتهاي اروپايي مهيا شود. در اوايل دهه هفتاد ميلادي و سالهاي طلايي 1973 و 1972 و،1971 باشگاه سه بار پياپي فاتح جام باشگاه هاي اروپا شد، كه به ترتيب دو بر صفر، دو بر صفر و يك بر صفر، تيم هاي پاناتينايكوس، اينترميلان و يوونتوس را در فينال رقابتها مغلوب كرد. در آن دوران ليگ هلند، كم و بيش براي آژاكس جنبه تشريفاتي داشت. آژاكس به رهبري استفان كواكس كه در سال 1972 جانشين ميشل شده بود، با ارائه بازيهاي شناور و زيبا رقبا را يكي پس از ديگري مغلوب مي كرد و آنها را بيش از پيش نااميد مي كرد.
در اين سيستم بازيكنان به سرعت توپ را به يكديگر پاس مي دادند و تمامي آنها در بازي درگير بودند و از سوي ديگر سيستم دفاع آژاكس نيز رخنه ناپذير مي نمود. در سال 1971 دروازه اين تيم به مدت 1082 دقيقه بسته ماند و ركوردي جالب به جا گذاشت. در سالهاي 1973 و 1972 آژاكس با به ثمر رساندن بيش از صد گل قهرمان هلند شد. در سال،1973 كرايف به دليل بروز مشكلاتي در تيم و واگذاري كاپيتاني به پيت كايزر راهي بارسلونا شد. اين باشگاه كاتالان كه دو سال قبل رينوس ميشل را به خدمت گرفته بود، كرايف را به عنوان السالوادور(ناجي)نامگذاري كرد كه چندان هم بي ربط نبود. آنها پس از چهارده سال بار ديگر فاتح ليگ اسپانيا شدند. بسياري از مردم هنوز هم نام بازيكنان آن تيم طلايي آژاكس را به ياد مي آورند؛ آري هان، يوهان نيسكنس، پيت كايزر، ويم سوربير، بري هالشوف، آرنولدو جري موهرن، جاني رپ، رودي كرول، يوهان كرايف و ولي بور و اسوويچ.
دوره لوئيز ون گال 1997-1991
زماني كه او به سمت مربيگري آژاكس انتخاب شد، به هيچ عنوان نامي شناخته شده در فوتبال به شمار نمي رفت. او كه به عنوان دستيار مربي دوره اي موفق را پشت سر گذاشته بود، از سوي رسانه ها چندان حمايت نمي شد. با اين حال او با فتح جام يوفا در سال 1992 شايستگي هايش را ثابت كرد. آنها در بازي فينال با نتيجه دو بر صفر در مجموع بازي هاي رفت و برگشت تورينوي ايتاليا را شكست دادند و قهرمان شدند. با اين پيروزي آژاكس دومين تيمي شد كه پس از يوونتوس(بعدها بارسلونا و بايرن)تمامي جام هاي معتبر اروپايي را فتح كرده است. موفقيت آژاكس در دوره ون گال به همين جا ختم شد. آنها در فصل 95-1994 به فينال جام باشگاه ها راه يافتند و در برابر تيم پرقدرت ميلان با تك گل بازيكن تعويضي و جوان خود پاتريك كلايورت براي چهارمين بار فاتح جام باشگاه هاي شدند. به جز اين موفقيت ها، آژاكس با ون گال سه بار قهرمان باشگاه هاي هلند، يك بار جام حذفي هلند، سه بار سوپر جام اروپا و يك بار فاتح جام بين قاره اي شدند.
شروع بازسازي 2001-1997
پس از دوره ون گال، آژاكس در سال 1997 مربي اش را عوض كرد و دان مورتن اولسن را به اين سمت برگزيد. بازيكناني مثل مايكل لادروپ، ساندي اوليسه و شوتا آرولازده به همراه اولسن به اين تيم ملحق شدند. در سال 1998 برادران دي بوئر، يعني فرانك و رونالد ديگر تمايلي براي بازي در آژاكس نداشتند، با وجود اين كه تا سال 2004 با اين تيم قرارداد داشتند. در دوازدهم دسامبر 1998 اولسن اخراج شد و مربي تيم دوم آژاكس، يان ووترز جاي او را گرفت. در پايان همان فصل آژاكس ششم شد و بدون جام فصل را سپري كرد. در طول دوره و ووترز، آژاكس تنها يك بار قهرمان هلند شد. در فصل 2001-2000 يك مربي جديد به نام آدريانزه جانشين ووترز شد. تنها بازيكني كه پس از روي كارآمدن او از تيم كناره گرفت برايان لادروپ دانماركي بود كه آن هم به دليل مصدوميت تاندون آشيل از فوتبال كناره گيري كرد. در همان سال،2001 آدريانزه به دليل كسب نتايج ضعيف از كار بركنار شد و مربي ديگري جاي او را گرفت.
يك منجي به نام كومان 2005-2001
در عرض بيست و چهار ساعت پس از اخراج آدريانزه، آژاكس يك تيم دو نفره مربيگري را استخدام كرد كه رونالد كومان در سمت اصلي آن قرار گرفت.
او از وتيسه به آژاكس فراخوانده شد و نخستين بازي تيم تحت مربيگري او برابر فورتونا ستيارد انجام شد و اين تيم را چهار بر صفر شكست داد. چند روز بعد يعني چهارم دسامبر 2001 رودكرول به عنوان دست راست كومان انتخاب شد. در زمان هدايت كومان، آژاكس دو بار فاتح ليگ هلند، يك بار فاتح جام حذفي هلند، دو بار سوپر جام هلند و سه بار فاتح جام بين المللي آمستردام شد.
دني بليند سكان را در دست گرفت 2005
پس از كناره گير رونالد كومان و دستيارش رودكرول، دني بليند در تاريخ چهاردهم مارس 2005 مربيگري آژاكس را برعهده گرفت. در حال حاضر اين تيم در رده چهارم ليگ هلند قرار دارد و در مرحله يك هشتم نهايي جام قهرمانان اروپا بايد به مصاف اينترميلان ايتاليا برود. اگر اين تيم به عنواني قابل ذكر در اين فصل دست پيدا كند، بليند مي تواند به ادامه حضورش در اين تيم اميدوار باشد.]]>
</TEXT>
</DOC>
<DOC>
<DOCID>HAM2-841011-167</DOCID>
<DOCNO>HAM2-841011-167</DOCNO>
<ORIGINALFILE>/1384/841011/world/_sporw.htm</ORIGINALFILE>
<ISSUE>يكشنبه 11 دي 1384</ISSUE>
<DATE calender="Western">2006-01-01</DATE>
<DATE calender="Persian">1384/10/11</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[سايه روشن
آژاكس آمستردام]]>
</TITLE>
<TEXT>
<![CDATA[نام كامل:باشگاه فوتبال آژاكس آمستردام ان.وي
تاريخ تأسيس: هجدهم مارس 1900
ورزشگاه: آمستردام آرنا با گنجايش 51133 نفر
رئيس باشگاه: جان سي ژاك
سرمربي: دني بليند
افتخارات:
قهرمان باشگاه هاي هلند 29 بار
جام حذفي هلند: 15 بار
سوپر جام هلند(كه از سال 1996 با نام يوهان كرايف برگزار مي شود): 5 بار
1993 1994،، 1995 2002، 2005،
قهرمان باشگاه هاي اروپا(جام قهرمانان): 4 بار
1971 1972، 1973، 1995،
جام برندگان جام اروپا: يك بار 1962
جام يوفا: يك بار1992
سوپر جام اروپا: 3بار
1972، 1973 1995،
جام بين المللي فوتبال: يك بار 1962
جام بين قاره اي: 2 بار 1962
تورنمنت آمستردام: 4 بار
2001 2002،، 2003 2004،
بازيكنان فصل 2006- 2005: مارتين استكلنبرگ، حاتم طرابلسي، زدنك گريگرا، جاني هيتينگا، جولين اسكوده، توماس گالاسك، مائورو روزالس، هدويكس مادورو، آنجلوس چاريستاس، استيون پيه نار، رايان بيبل، هانس ونك، مكسول، توماس ورمالن، نايجل دي يونگ،  يانيس آناستازيو، وسلي اشنايدر، اربي امانوئلسون، اولاف ليندنبرگ،  ريچارد آندو، ماركوس روزنبرگ، ادگار منوچريان، نوردين بخاري، نيكو لاميته آ، كنت ورمير، امانوئل بواكيه، خوانفران
بازيكنان مشهور تاريخ باشگاه:فرانك آرنسن،  شوتا آرولازده، ماركو فان باستن، دنيس برگ كمپ، دني بليند، كريسيتن چيوو، يوهان كرويف، زلاتان ابراهيموويچ، ويم يونك، پيت كايزر،  پاتريك كلايورت، رونالد كومان، رودي كرول، ياري ليتمانن، رينوس ميشل، يوهان نيسكنز، يسپر اولسن، فرانك ريكارد، ادوين فان درسار، كلارنس سيدورف، وسلي اشنايدر، رافائل فان درفارت، ادگار داويدز، فرانك دبوئر، رونالد دبوئر، ديك فان ديك،  آري هان، برايان لادروپ، مايكل لادروپ، مارك اوورمارس، جاني رپ، آرون وينتر، ريچارد ويچكه و يان وترز.
مربيان دهه هاي گذشته تاكنون:
1979-1978 كور بروم
1981-1979 لئوبين هاكر
1982-1981 كورت ليندر
1985-1982 آد دموس
1988-1985 يوهان كرايف
1988-1988 كورت ليندر
1991-1989 لئوبين هاكر
1997-1991- لوئيز ون گال
1998-1997- مورتن اولسن
2000-1998- يان ووترز
2001-2000- آدريانزه
2005-2001- رونالد كومان
5 200 دني بليند]]>
</TEXT>
</DOC>
</HAMSHAHRI2>
