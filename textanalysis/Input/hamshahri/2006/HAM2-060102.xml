<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-841012-001</DOCID>
<DOCNO>HAM2-841012-001</DOCNO>
<ORIGINALFILE>/1384/841012/irshahr/_dakhl.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تنوع لوازم خانگي و خريداران سردرگم
مشتريان بي خبر زيان مي بينند]]>
</TITLE>
<TEXT>
<IMAGE>/1384/841012/irshahr/008094.jpg</IMAGE>
<![CDATA[
عكس: هادي مختاريان
محسن شمشيري
افراد و خانواده هايي كه مي خواهند براي خريد لوازم خانگي، بازار را جست وجو كنند و از قيمت، نام هاي تجاري، كيفيت و تنوع محصولات داخلي وخارجي آگاهي پيدا كنند، به خيابان ايران در سه راه امين حضور يا به خيابان شريعتي- در محدوده ميرداماد تا دولت- سرمي زنند تا بتوانند از قيمت ها و انواع كالاهاي موجود در اين دو بورس شناخته شده لوازم خانگي باخبر شوند.
در برخي مغازه هاي پرزرق و برق، محصولات با ظاهري آراسته و چيدماني فريبنده و گاه عجيب و غريب، نگاه عابران و مشتريان جست وجوگر را به خود جلب مي كنند و البته در اين بين طبيعي است كه اغلب، چشم حيرت زده افراد وخانوارهاي متوسط و كم درآمد جامعه در برخورد با كالاهاي گران قيمت خارجي خيره مي ماند.
حتي افراد رهگذر نيز گاهي براي چند دقيقه از پشت ويترين مغازه ها به تماشاي كالا هاي لوكس و قيمت هاي آنها مي پردازند.
بازار لوازم خانگي و به ويژه در اين دو مركز عمده، يعني بورس امين حضور و ابتداي ميرداماد، اگرچه انواع محصولات را با مارك هاي تجاري متنوع و قيمت هاي متفاوت به مردم عرضه مي كنند و مشتري مي تواند متناسب با قدرت خريد و سليقه خود به انتخاب نسبتا مطلوبي دست بيابد، اما براي كساني كه تنها به مارك هاي تجاري توجه دارند و در كيفيت و كشور توليد كننده محصول دقتي به خرج نمي دهند اغلب زيان مي بينند.
به عنوان مثال اگرچه مارك تجاري شناخته شده اي مانند... متعلق به كشور كره جنوبي است اما با تحولاتي كه در بازارها ي جهاني و قراردادهاي في مابين كشورهاي بازار مشترك، مونتاژكاران ايراني، توليد كنندگان كالا در كشورهاي منطقه و ايران انجام شده است، چندي است كه تغييراتي در ظاهر محصولات و كيفيت آنها به وجود آمده است و محصولات با كيفيت هاي متفاوت اما با نام تجاري يكسان در بازار عرضه مي شوند.
به عنوان مثال برخي يخچال هاي موجود در بازار اگرچه ظاهر زيباتري نسبت به بقيه يخچال هاي موجود در مغازه ها دارند اما به راحتي و با باز كردن در يخچال مي توان متوجه شد كه كيفيت اجناس تفاوت فاحشي با هم دارد اگرچه نام تجاري همه آنها يكي است اما توليد كنندگان، مونتاژكاران و قطعه سازان آنها متفاوت است.
هرچند قيمت محصولات زيباتر و با مونتاژ ايراني 40 تا50 هزارتومان پايين تر از كالاي مشابه كره اي است اما موتور يخچال ها، كيفيت بدنه و داخل آنها با هم فرق مي كند. اين تفاوت قيمت، مشتري را دچار اشتباه مي كند و حتي در مواردي كه قيمت ها تقريبا يكي است، او به ظاهر زيباتر توجه مي كند اما مدتي پس از خريد متوجه مي شود كه جنس خريداري شده چيني است يا در ايران مونتاژ شده است. در بورس لوازم خانگي، تنوع محصول زياد است. يخچال هاي داراي مانيتور كه روي آنها يادداشت هايي به چشم مي خورد و مي تواند با اتصال به اينترنت، خريد هفتگي خانوار را بدون حضور آنها سفارش بدهد، دربازكن، چاقوي برقي، پشه كش الكتريكي، لباسشويي فول ديجيتال، رنده برقي، يخچال با آب سردكن و يخ ساز، ظرفشويي متنوع و... نشان دهنده رشد سريع صنايع مدرن و لوازم خانگي است كه به نيازهاي روزمره پاسخ مي دهند اما آيا اين تنوع در كشور ما نيز مي تواند به انتخاب راحت و متناسب با دخل و خرج خانواده هاي ايراني منجر شود؟ و آيا مشتريان مي توانند به خريد و انتخاب خود در بازار لوازم خانگي اطمينان داشته باشند؟ برخي مارك هاي تجاري لوازم خانگي از زمان پدربزرگ و مادربزرگ هاي ما در بازار عرضه شده اند و روي برخي ديگر از مارك هاي تجاري نيز طي دو دهه گذشته به شدت تبليغ شده است و البته دسته اي ديگر از نام هاي تجاري نيز با توجه به انجام تبليغات كمتر باعث ناآشنايي مشتريان با محصولات خود در بازار شده اند.
وقتي به يكي از بورس هاي لوازم خانگي مراجعه مي كنيم با انبوهي از اطلاعات گوناگون مواجه مي شويم. مشتري خودش براي خريد يك كالا تصميم مي گيرد اما برخي فروشندگان كه به سود مي انديشند خريد كالاي ديگري را پيشنهاد مي كنند و همه راه ها را بر مشتري مي بندند تا محصول مورد نظر آنها با يك مارك تجاري معتبر اما ساخته شده در چين و مونتاژ شده در ايران را بخرد و به مشتري القا مي كنند كه او در حال خريد جنس اصلي و با كيفيت كره اي، فرانسوي، ايتاليايي، آلماني يا حتي آمريكايي است.
اما يك ذهن كنجكاو و آشنا با مباني اقتصاد بين المللي خوب مي داند كه در شرايط تحريم اقتصادي ايران، تبديل چين به كارخانه سازنده انواع محصولات براي جهان، سودجويي واردكنندگان ايراني، آشنايي نداشتن مردم با استانداردها، اطلاعات بازار و... امكان ندارد كه اين همه جنس كره اي، آمريكايي، آلماني و ايتاليايي اصل در بازار ايران موجود باشد. همان طور كه يك خريدار لوازم كامپيوتري مي داند كه بيش از 95 درصد محصولات و قطعات چيني است، يك خريدار لوازم خانگي هم به طور طبيعي مي داند كه پيدا كردن جنس اصلي كره اي يا اروپايي، آمريكايي و ژاپني به اين سادگي ها امكان پذير نيست و بدون دقت و جست و جو و با مراجعه معمولي به بازار نمي توان جنس با كيفيت و اصلي را خريداري كرد.
دفاع فروشندگان از لوازم خانگي موجود در مغازه خود باعث مي شود مشتري با دو دلي نسبت به خريد اجناس مورد نياز خود مواجه شود. خانم مجيدي به همراه همسرش براي خريد به بازار امين حضور آمده است، او مي گويد: سه هفته است كه مشغول بررسي چند مارك تجاري براي خريد يخچال فريزر دوقلو هستم اما ارائه نشدن اطلاعات شفاف باعث شده كه نتوانم در اين مورد سريع و درست تصميم بگيرم.
وي مي افزايد: چرا در بين اين همه گروه، انجمن ها و تشكل هاي حامي مصرف كنندگان به ويژه انجمن حامي مصرف كنندگان لوازم خانگي نداريم؟
مجيدي تاكيد مي كند: باتوجه به سهم قابل توجه هزينه خريد لوازم خانگي، يخچال فريزر، اجاق گاز، تلويزيون و... در سبد هزينه هاي خانوار بايد براي حمايت از خانوارهاي ايراني و ارائه اطلاعات شفاف و درست از كيفيت، قيمت مناسب و نشاني فروشندگان با انصاف، اقداماتي انجام شود تا خانواده ها بتوانند از طريق اين تشكل ها مشاوره درستي گرفته و با تصميم گيري درست، كالاي مورد نياز را با كيفيت و قيمت مناسب خريداري كنند.
آقاي رسولي خريدار حاضر در بورس لوازم خانگي شريعتي با اعتراض مي گويد: چند روز پيش يخچالي را با تاييد فروشنده كه ادعا مي كرد موتور آن ساخت اروپا و بدنه يخچال ساخت كره جنوبي است، خريداري كردم اما هنگام پيگيري از شركت مورد نظر متوجه شدم كه اين شركت چنين محصولي را به طور مستقيم وارد بازار ايران نكرده است. همچنين براي من مشخص شد كه اين كالا محصول كشور چين، مونتاژ ايران و به طور كامل محصول بازار مشترك است.قاسمي نيز از نحوه نامناسب خدمات پس از فروش يكي از شركت ها گله دارد و مي گويد: ظروف شيشه اي در داخل يخچال شكسته بود، اما طي تماسي كه با شركت مورد نظر داشتم آنها گفتند كه قطعات موردنياز را در انبار ندارند. اكنون بيش از يك سال از زمان خريد يخچال گذشته است و هنوز نتوانسته ام به قطعات مورد اشاره دست پيدا كنم. مردم بايد هوشيار باشند و تا زماني كه مطمئن نشده اند همه چيز كامل است، همه پول را به فروشندگان پرداخت نكنند.يكي ديگر از خريداران اظهار مي كند: از ساعت 12 ظهر تا 11 شب در منزل مادرم منتظر ماندم تا فريزر خريداري شده از راه برسد، اما راننده مسئول، تحويل فريزر خريداري شده را به روزهاي بعد موكول كرد.
نظارت و تشكل حمايت
از مصرف كنندگان لوازم خانگي
نظارت دقيق نداشتن بر فعاليت فروشگاه ها، بي اطلاعي اكثر فروشندگان از نوع كاركرد و كيفيت اجناس داخل مغازه، ركود نسبي موجود در بازار و رقابت شديد مارك هاي تجاري، وضعيتي را به وجود آورده است كه در يك طرف آن خريداران سردرگم و متحير قرار دارند و در طرف ديگر، واردكنندگان با خريدهاي چند ميليون دلاري از بازارهاي مشترك، چين و... به دنبال فروش كالاهاي خود هستند و همان طور كه برخي خريداران خواستار حمايت و مشاوره تشكل هاي صنفي و صنعتي هستند، لازم است كه انجمن و تشكلي براي ايجاد بانك اطلاعاتي و دادن مشاوره به مردم ايجاد شود تا خريداران با دست پر و ذهن روشن و اطلاعات شفاف و به هنگام بتوانند جنس با كيفيت و متناسب با سليقه خود را خريداري كنند و پول و هزينه خانواده را به هدر ندهند.نكته حائز اهميت آن است كه توليدكنندگان ايراني لوازم خانگي به خصوص يخچال، فريزر، لباسشويي و اجاق گاز و... اگرچه اجناس خود را با قيمت پايين تري عرضه مي كنند، اما در جهت اطلاع رساني و تبليغات درست كمتر تلاش كرده اند. تبليغات آنها تنها به معرفي اجناس و لوازم خانگي مي پردازد و به طور سنتي تنها ظاهر اجناس را به نمايش مي گذارد، اما به سليقه مشتري، نيازهاي جديد، كاربردهاي امروزي و... كمتر توجه دارند. بنابراين بهتر است ضمن بهتر كردن كيفيت توليدات خود و استفاده از مواد مرغوب در ساخت موتور، بدنه و قسمت هاي داخلي و بيروني لوازم خانگي، كاربردها و مزيت هاي محصولات را معرفي كنند.
در حال حاضر شبكه هاي ماهواره اي و تبليغات تلويزيوني در اروپا و كشورهاي صنعتي، زمان تبليغ جنس موردنظر را به بالاي 5 تا 10 دقيقه و گاهي تا نيم ساعت يا يك ساعت افزايش داده اند و تمام قسمت ها و مزيت هاي محصولات را معرفي مي كنند.
مثلا در مورد يخچال به آب سردكن، مونيتور، يخ ساز، خاصيت ضدبرفك بودن و... به طور تفصيلي اشاره مي كنند و تبليغات را به طور عميق و موثر انجام مي دهند. در نتيجه مشتري قبل از مراجعه به بازار كاملا با مزيت ها و خواص جنس موردنظر آشنا مي شود و در بازار كالا بيشتر قيمت ها و خدمات پس از فروش را جست وجو مي كند.
اما در ايران توليدكنندگان ايراني تنها يخچال، فريزر، لباسشويي، اجاق گاز و بخاري و... را با شكل ظاهري آنها تبليغ مي كنند. براي مردم، امروزه حتي روش نصب، خدمات پس از فروش، كارايي قسمت هاي مختلف و... نيز اهميت دارد. به عنوان مثال مزيت يخ سازي اتوماتيك، آب سردكن، ضدبرفك بودن و... براي خانوار ايراني بسيار اهميت دارد.
نكته ديگر آن است كه با وجود پايين بودن درآمد سرانه خانوارهاي ايراني، افراد خانواده به دنبال جنس با كيفيت و كارآمد هستند و به همين خاطر يخچال، فريزر، لباسشويي و ظرفشويي هاي خارجي كه دو- سه برابر محصولات ايراني قيمت دارند بازهم فروش خوبي دارند و مردم حاضرند كه براي خريد يك يخچال بين 700 هزار تا 2/1 ميليون تومان هزينه كنند تا براي سال ها از كارايي لوازم خانگي خود مطمئن باشند.
بنابراين توليدكننده ايراني بايد در كنار محصولات ارزان قيمت زير 300 هزار تومان خود، به معرفي لوازم خانگي با كيفيت و توليد با مشاركت شركت هاي معتبر خارجي توجه كند. مطمئنا توليدكنندگاني كه با سازندگان خارجي ايتاليايي، آلماني، كره اي، ژاپني و... همكاري دارند در جلب رضايت مشتريان ايراني موفق تر هستند و فروش آنها نيز بيشتر خواهد شد و اگرچه به خروج مبالغي ارز منجر مي شود، اما از شرايط كنوني كه تمام هزينه خريد لوازم خانگي به صورت ارزي از كشور خارج مي شود بهتر است و ارزش افزوده و سود آن به جاي آنكه به واسطه ها، دلالان و واردكنندگان برسد به بخش توليد و فعاليت هاي مولد و تحت نظارت وزارت صنايع و معادن و وزارت بهداشت و... هدايت مي شود.
آقاي خردمند - مهندس الكترونيك - نيز مي گويد: ولتاژ برق برخي لوازم خانگي وارداتي با برق ايران هماهنگي ندارد. به عنوان مثال برخي لوازم خانگي وارداتي با ولتاژ 110 ولت كار مي كند يا كابل و وسايل برقي آن با سيستم برق ايران و نيازهاي خانواده ها متناسب نيست. برخي موتورهاي لوازم خانگي خارجي نيز با برق 60 هرتز كار مي كند، در حالي كه در ايران موتورهاي 50هرتزي سازگاري نشان مي دهند. در نتيجه پس از مدتي موتور لوازم خانگي با صداي بلند كار مي كنند و پس از مدتي با سوختگي و... مواجه مي شوند.
آموزش در خدمات پس از فروش كافي نيست
برخي افراد نصاب كه در بخش خدمات پس از فروش كار مي كنند نيز با آموزش هاي لازم آشنا نيستند و وقتي ماشين لباسشويي، يخچال يا وسيله ديگري را مي خواهند نصب كنند با مشكل روبه رو مي شوند و نمي توانند اطلاعات لازم را به خريدار بدهند و خريدار بلافاصله پس از خريد با مشكلات بسيار روبه رو مي شود و نمي داند كه چگونه بايد مشكلات را رفع كند.
عده اي از نصاب ها نيز با كاربردهاي الكترونيك و ديجيتال لوازم خانگي مدرن آشنا نيستند و در مورد سرعت، دور موتور، زمان استفاده، پريودهاي زماني استفاده از دستگاه و... اطلاعات و آموزش كافي ندارند و در نتيجه خريدار كالا تا مدت ها درگير اين مشكلات است كه چگونه بايد از وسايل استفاده كند و اطلاعات لازم را فرا گيرد. در شرايط فعلي بازار كه لوازم خانگي الكترونيك و ديجيتال روبه افزايش است، بايد فرهنگ و اطلاعات، متناسب با نحوه استفاده از آنها گسترش يابد. اما خانواده ها بيشتر علاقه مندند كه از سيستم هاي آنالوگ و اتوماتيك يا خودكار قبلي و از سيستم هاي ساده استفاده كنند. در نتيجه خريدار بهتر است كه بخشي از هزينه خريد لوازم خانگي را تا زمان حصول اطمينان از نصب كامل دستگاه و كاركرد مفيد و درست آن نگه دارد و وقتي مطمئن شد كه دستگاه درست كار مي كند و به خوبي نصب شده، بقيه مبلغ را بپردازد.آقاي معصومي كه از بورس لوازم خانگي ماشين لباسشويي خريداري كرده، مي گويد: اشتباه كردم و تمام يك ميليون تومان پول اين دستگاه را در محل فروش پرداخت كردم و متاسفانه دو هفته براي تحويل دستگاه در منزل، نصب آن و آشنايي با كاركرد آن دچار زحمت فراوان و اتلاف وقت و دردسر زياد شدم.
ركود نسبي در بازار
يكي از فروشندگان لوازم خانگي نيز مي گويد: يكي از دلايل ركود نسبي در بازار لوازم خانگي، عدم آشنايي مردم با محصولات جديد ديجيتال، مدرن و قيمت هاي بالاي آنهاست. همچنين شركت هاي واردكننده تنها به فروش اجناس خود فكر مي كنند و حتي آموزش هاي لازم را به افراد نصاب و خريدار نمي دهند.
وي افزود: هرچه لوازم خانگي پيشرفته تر و امروزي تر باشد و كاركردهاي بيشتري داشته باشد از حساسيت بيشتري نيز برخوردار است و به اطلاعات بيشتري براي نصب و استفاده از آن نياز دارد.
تنوع محصولات و عدم اطلاع رساني
تنوع محصولات در بازار لوازم خانگي آنچنان زياد است كه مشتري را دچار ترديد مي كند. به عنوان مثال يك خانم خانه دار كه مي خواهد براي عروس يا دختر خود يك سرخ كن ساده بخرد تحت تاثير اطلاعات نادرست و تعريف فروشنده از اجناس ديگر كه سودآوري بيشتري دارند به اشتباه مي افتد و دست آخر جنسي را مي خرد كه كارايي مورد نظر او را ندارد و وقتي در منزل به استفاده از آن مي پردازد تازه متوجه مي شود كه اشتباه كرده و نمونه ساده تر كالا با قيمت ارزان تر، بسيار كارآمدتر از جنس خريداري شده است.]]>
</TEXT>
</DOC>
<DOC>
<DOCID>HAM2-841012-002</DOCID>
<DOCNO>HAM2-841012-002</DOCNO>
<ORIGINALFILE>/1384/841012/irshahr/_iransh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برگي ديگر از پرونده تجهيزات پزشكي
پرانتز باز]]>
</TITLE>
<TEXT>
<IMAGE>/1384/841012/irshahr/008127.jpg</IMAGE>
<![CDATA[
عكس: ساغر امير عظيمي
محمد مطلق
محرمعلي مرد ساده اي است. او آدرس بيمارستان اختر را از پسر باجناقش گرفته و يكراست از روستا به تهران آمده تا مفصل زانوي چپ زنش را عمل كند. محرمعلي و زنش چيزي از پروتزهاي سيماني و غيرسيماني نمي دانند. آنها بيمه نيستند و هيچ وقت سري به شركت هاي تجهيزات پزشكي سه راه جمهوري نزده اند.
اگر به ياد داشته باشيد اين عبارات شروع گزارشي با نام تجارت مرگ بود كه يكم دي ماه تحت عنوان گزارش اول به چاپ رسيد. ما در آن گزارش گفته بوديم كه داستان تجهيزات پزشكي در ايران، داستاني لايه لايه و ژرف است. اگرچه اين گفته بيشتر به يك حس شبيه بود، حسي كه از گشت و گذار در مراكز و شركت ها و نشستن روبه روي بيماران، كارشناسان و مسئولان متعدد شكل گرفته بود،  اما امروز با اطمينان مي گوييم كه شما صرفا با يك سوژه روبه رو نيستيد، بلكه با يك پرونده طرفيد و اين وظيفه ما را هم سنگين تر مي كند، چرا كه ما نيز بايد در نقش يك خبرنگار - محقق وارد عمل شويم تا بلكه برگي ديگر از پرونده قطور تجهيزات پزشكي را پيش روي شما قرار دهيم.
بازتاب گزارش اول
پس از چاپ گزارش تجارت مرگ افراد بسياري با دفتر روزنامه تماس گرفتند؛ اعم از بيماران، كارشناسان، مسئولان و صاحبان شركت هاي تجهيزات پزشكي. برخي نيز حاضر به معرفي خود نشدند،  اما مستندات بسياري را در اختيارمان قرار دادند. البته تمامي سعي ما اين بود كه ناخودآگاه وارد جريان هاي رقابتي بازار نشويم و از طرف ديگر افراد با اطلاعات غلط ذهنمان را جهت دهي نكنند. در همين راستا توضيح چند نكته اساسي را ضروري مي دانيم:
1 - تقريبا تمامي افرادي كه با ما تماس گرفتند يا ما به سراغشان رفتيم، دو پرسش مشترك داشتند: چگونه با موضوع آشنا شديد؟ و آيا شخصيت هاي گزارش شما آدم هاي واقعي بودند؟. ما هر دو پرسش را يكجا پاسخ مي دهيم و آن اينكه تمامي شخصيت ها، آدم هاي واقعي بودند و ما از طريق آنها با موضوع آشنا شديم. همچنين علاوه بر آن دو كاراكتر، حاضريم آدرس و شماره تلفن چندين كاراكتر واقعي ديگر را هم در اختيار هر مقام پرسشگري بگذاريم.
2 - طي اين مدت با بيماران پلاك شكسته بسياري آشنا شديم كه جريان مداواي آنها برگي ديگر از پرونده را ورق خواهد زد، اما فعلا اين بخش را نزد خود نگه مي داريم تا پس از تكميل تحقيق در پرونده هاي پزشكي قانوني به صورت مستند، يكجا به چاپ برسانيم. از سوي ديگر شناسايي علت ها بيش از پرداختن به معلول،  حتي مرگ بر اثر تخلفات پزشكي يا فروش كالاهاي غيراستاندارد برايمان اهميت دارد.
3 - با مدير شركتي برخورد كرديم كه خود براي تهيه پروتز استاندارد و مرغوب جهت مداواي بيمارش مستاصل مانده بود.
4 - برخي با اين پرسش سعي داشتند ته دلمان را خالي كنند:
- چقدر پشتوانه داريد؟
و جواب ما:
- پشتوانه ما روزنامه و رسالت خبرنگاري است، همين.
5 - در اين مدت با دكتر... يكي از استادان صاحبنام و كسي كه سالانه چندين مرتبه به عنوان كارشناس، مورد مشاوره پزشكي قانوني قرار مي گيرد، تماس داشتيم كه لااقل به چند مورد مرگ براثر تخلف اشاره كردند، اما نام ايشان نزد ما محفوظ خواهد ماند. از طرف ديگر اين استاد دانشگاه از ذكر نام، بسيار هراسان بود.
6 - در گزارش اول به شركتي اشاره كرده بوديم كه 55 هزار تومان به عنوان پورسانت از بيماران پول مي گيرد. مسئولان اين شركت با ما تماس گرفتند و توضيح دادند نام اين هزينه پورسانت نيست،  بلكه هزينه تكنيسين  است. پاسخ ما اين بود كه شما مي توانيد نام هزينه را به جاي پورسانت يا هزينه تكنيسين، هرچيز ديگري كه مي خواهيد، بگذاريد. دعواي ما بر سر نام ها نيست؛ پرسش ما اين است كه چرا بايد بيمار، هزينه آژانس به اصطلاح تكنيسين هاي شركت ها را هم پرداخت كند؟
7 - نكته ديگر اينكه قصد ما از نوشتن گزارش فوق يا گزارش پيشين، سياهنمايي يا صرفا برجسته كردن سياهي ها نيست. ما دست پزشكاني چون دكتر شاه حسيني و دكتر شاهچراغي را مي بوسيم و رفتارشان را به عنوان الگويي اخلاقي برجسته مي كنيم؛ پزشكاني كه در اتاق عمل ست پزشكي   را بر سر همان به اصطلاح تكنيسين ها مي كوبند و مي گويند: جمع كنيد اين مسخره بازي ها را و شركت ها نيز براي عمل هاي جراحي اين دو پزشك، هميشه مرغوب ترين كالاي موجود را در اختيار بيمار قرار مي دهند.
8 - درخلال گزارش اول و بررسي هاي بعدي متوجه بسياري از تخلفات بيمارستان هاي خارج از مركز شديم و همچنان كه سلامت بيمارستان هاي شيراز را تاييد مي كنيم به بسياري از بيمارستان هاي تبريز، مشهد، گيلان،  مازندان و گلستان نيز هشدار مي دهيم كه در صورت عدم توجه به اخلاق پزشكي به صورت مصداقي، گزارش عملكردشان را در اختيار شهروندان قرار خواهيم داد.
9 - مجموعه گزارش ها را به همراه توضيحات تكميلي به زودي تقديم كميسيون محترم بهداشت و درمان مجلس شوراي اسلامي خواهيم كرد.
10 - و اما جوابيه شركت پخش فرآورده هاي پزشكي ايران به گزارش تجارت مرگ: سردبير محترم روزنامه همشهري، احتراما عطف به موضوعات مندرج در صفحه 11 ايرانشهر آن روزنامه محترم مورخ 1/10/84 به استحضار مي رساند:
1 - در مطالب درج شده در شماره مذكور روزنامه همشهري سمت آقاي علي نادي، مدير شركت پخش فرآورده هاي پزشكي عنوان شده كه اين مطلب صحيح نمي باشد و ايشان به عنوان كارشناس در اين شركت شاغل مي باشند و ضمنا اظهارنظر مشاراليه موضع رسمي اين شركت نمي باشد.
2 - شركت پخش فرآورده هاي پزشكي هيچ گاه نماينده انحصاري كمپاني روش در ايران نبوده و نمي باشد.
با عنايت به رعايت اطلاع رساني دقيق و صحيح توسط مطبوعات، خواهشمند است دستور فرماييد در خصوص درج مطالب فوق اقدام مقتضي مبذول فرمايند.
در رابطه با موضوعات اساسي مطرح شده در اين جوابيه مي توان گفت كه اولا بسيار خوشحاليم كه جناب آقاي نادي مديرعامل نبوده و موضع رسمي شركت را ابراز نداشته اند، زيرا در مواضع رسمي كه براي به دست آوردنشان يك سال بايد دويد، حقايق كمتري نهفته است. ما ايشان را بسيار صريح الهجه و منصف يافتيم.
دوم آنكه ضمن معذرت خواهي در مورد سمت ايشان، پس از رسيدن جوابيه به دستمان در مورد عنوان دقيق وي بازهم تحقيق كرديم كه يكي از ادارات معتبر و بالادست،  وي را مسئول پخش معرفي كرد نه كارشناس. از سوي ديگر ناگفته پيداست كه به هنگام ورود به مجموعه، آقاي نادي را به عنوان مدير نشانمان دادند نه آقاي مسعود بزرگ مقام را. و اما در مورد نمايندگي روش آلمان، هم صحبت هاي آقاي نادي را ناديده مي گيريم و هم بروشورها و كاتالوگ هايي كه محصولات اين شركت را تبليغ مي كند.
نتايج يك تحقيق
يك تحقيق علمي با نام بررسي ويژگي هاي فولاد زنگ نزنl 316 گريد پزشكي از شهرام احمدي كارشناس مواد- و سيدعليرضا افتخاري كارشناس ارشد مواد- به دستمان رسيده كه نكات جالب توجهي را پيش روي ما قرار مي دهد. اين تحقيق انگيزه مصاحبه با دكتر غلامرضا شاه حسيني - مديركل تجهيزات پزشكي در سال هاي 70-69 و رئيس اسبق دانشگاه علوم پزشكي ايران - را شكل داد كه ابتدا به چند نكته كليدي تحقيق اشاره مي كنيم. در مقدمه پژوهش آمده است:
بيومتريال، ماده اي است كه در بدن موجود زنده بي اثر و خنثي است و براي كاشتن در سيستم هاي زنده و حفظ عضو تا زمان ترميم يا پايان عمر طراحي شده است... موفقيت بيومتريال در بدن به عواملي چون خواص مكانيكي بيومتريال، طراحي و نيز زيست سازگاري آن بستگي دارد. يكي از موارد عدم موفقيت كه در مواد مهندسي مصرفي در ساير كاربردها مشاهده مي شود، تاثير مستقيم ايمني بدن بر كاشتني است. از ديگر موارد عدم موفقيت بيومتريال، تاثير ناخواسته كاشتني بر بدن است. براي مثال سمي بودن، ايجاد آماس، التهاب يا سرطان زايي از جمله اثرهاي نامطلوب و ناخواسته آنهاست كه علت اصلي بروز چنين ضايعاتي در درجه اول نامطلوب بودن جنس كاشتني مصرف شده است.
در اين پژوهش مواد كاشتني به چهار بخش بسپارها،  فلزات، سراميك ها و مواد مركب تقسيم و خواص، مزيت ها و نقاط ضعف هر كدام نيز توضيح داده شده و در نهايت كالاهاي موجود در بازار ايران مورد آزمايش قرار گرفته و نتايج زير به دست آمده است:
1 - بررسي هاي انجام شده نشان مي دهد كه متاسفانه شناخت كافي نسبت به آلياژهاي مورداستفاده در مواد كاشتني و پروتز در كشور وجود ندارد.
2 - فولاد زنگ نزن آستنيتي گريد پزشكي داراي معيارهاي استانداردي است كه مطابق 138f-astm است و به هيچ عنوان از لحاظ خواص ساختاري، شيميايي و سازگاري با بدن، قابل مقايسه با فولادl 316 صنعتي نيست.
3 - سطح بازرسي و كنترل كيفيت قطعات توليدي با گريد پزشكي بسيار حساس تر و سخت گيرانه تر از گريد صنعتي است كه بايد دقيقا مطابق با استاندارد انجام پذيرد.
4 - باتوجه به موارد فوق، ضرورت ايجاد يك سازمان نظارت بسيار دقيق و صاحب نظر كه ضمانت اجرايي قوي داشته باشد به شدت احساس مي شود. اين سازمان بايد متشكل از مهندسان و پزشكان آگاه و مجرب در اين زمينه باشد.
منابع آگاه مي گويند متاسفانه حدود 75 درصد كاشتني هاي فلزي در بدن بيماران استيل صنعتي بوده كه عواقب خطرناكي دارد. اين كالاها يا با مارك هاي غيرمعتبر هندي و پاكستاني وارد كشور شده يا در كارگاه هاي زيرزميني با مارك هاي تقلبي ساخته مي شوند. البته به موضوع فوق استفاده مجدد از پيچ و پلاك ها را هم اضافه كنيد كه گاه تا 4 مرتبه در بدن بيماران متعدد كاشته مي شود. مواد شناسان مي گويند فلز كاشته شده در بدن تحت فشار قرار مي گيرد و پس از بيرون آمدن وارد دوره استراحت مي شود كه در صورت تكرار دوره استراحت و فشار، مي توان به واسطه تحقيقات آزمايشگاهي، تعداد دفعات كاشته شدن در اندام هاي مختلف را تشخيص داد. اين پلاك ها معمولا تا زمان شكستن در بدن آخرين بيمار به كار گرفته مي شوند. مدير يكي از شركت هاي معتبر كه حاضر به درج نام نيست و نام ايشان نيز نزد ما محفوظ خواهد ماند، مي گويد: در تهران بيماري ديده ام كه پيچ و پلاكش شكسته. وقتي از او پرسيده ام چقدر پول داده اي گفته است دو ميليون و700هزارتومان، در حالي كه نرخ واقعي آن پروتز باتوجه به جنسش 30هزارتومان هم نبوده. معمولا توجيه برخي پزشكان در چنين حالتي هم اين است كه استخوان خدايي مي شكند، مي خواهي پيچ و پلاك ساخته دست بشر نشكند؟!.
دكتر غلامرضا شاه حسيني با تاييد اينكه در جريان عمل  بارها با بيماران پلاك شكسته برخورد كرده اند، اين موضوع را ناشي از عوامل متعددي مي داند: يكي از عوامل شكستن پلاك، موضوعي است كه به آن باطري افكت مي گوييم. در اين حالت استخوان ها به جاي اينكه به هم نزديك شوند و در محل شكستگي كلسيم جمع شود از هم دور مي شوند و به عبارت ديگر استخوان ها خورده مي شوند تا اينكه به ناچار پلاك مي شكند. در حالت دوم احتمال دارد پيچ و پلاك هر دو از نوع مرغوب سويسي هم باشند اما پيچ، ساخته يك كارخانه و پلاك، ساخته كارخانه ديگري باشد كه در اين حالت خوردگي پيچ و پلاك به وجود مي آيد و در نهايت مي شكند. البته اگر از موارد علمي بگذريم نامرغوب بودن كالا يا تقلبي بودن آن هم از جمله دلايل اصلي شكستن است.
بدون ترديد دكتر شاه حسيني يكي از صاحب نظران برجسته موضوع مورد مطالعه ما در شاخه ارتوپدي است كه ايشان نيز ما را از پرداختن به معلول منع كرده و سعي دارد ذهنمان را به سوي علت ها سوق دهد. اين كارشناس برجسته در ريشه يابي علل شكل گيري مافياي تجهيزات پزشكي مي گويد: مشكل تجهيزات پزشكي كشور ما تنها در بخش ارتوپدي نيست؛ در مورد قلب، چشم و... هم مي توانيد موضوع را بررسي كنيد كه به اعتقاد من چند دليل اصلي دارد؛ يكي از اصلي ترين علت ها اين است كه در هيچ كجاي كشور روي اين موضوع سياستگذاري نمي شود. پزشكان عملا آنچه را كه در كتاب ها و مقالات مي خوانند، همان را درخواست مي كنند و البته به اين همه تنوع سليقه هم نمي توان پاسخ مثبت داد؛ يعني هيچ كجاي دنيا به تنوع ها پاسخ مثبت نمي دهند. هر كشوري داراي يك پروتكل درماني است كه در اين پروتكل دقيقا قيد مي شود براي شكستگي ساق پا بايد از فلان وسايل استفاده شود در حالي كه در همين بيمارستان ما(حضرت رسول)اگر چهار شكستگي ساق پا داشته باشيم، چهار جور هم وسيله برايش مي كاريم كه اين بسته به سليقه، دانش و تجربه پزشك وامكانات بيمار است. شاه حسيني اعتقاددارد براي حل بحران بايد استادان و اهل فن( نه كارپردازان بيمارستان ها)بنشينند و براي بيمارستان هاي دانشگاهي، فارماكوپ استاندارد تعيين كنند و در آن به داروهاي خاص و تجهيزات مورد نياز اشاره كرده و ليست را در اختيار بيمارستان ها قرار دهند: الان بيمار سردرگم است چون سليقه ها متنوعند، چون بيمارستان ها كمبودهاي اساسي دارند، چون علم لحظه به لحظه پيشرفت مي كند و ما در اين مجموعه آشفته نسخه را به بيمار مي دهيم كه برود و كالاي مورد نظر را تهيه كند. قاعدتا اولين جايي كه مراجعه مي كند فروشگاه بيمارستان است اما فروشگاه يا آن كالا را ندارد يا بسيار گران قيمت است كه مريض نمي تواند پرداخت كند. به ناچار وارد خيابان مي شود و آنجا هم ممكن است هر اتفاقي بيفتد. قاعدتا فروشگاه بيمارستان يا فروشگاه هاي سطح بالا هيچ وقت پلاك تقلبي يا مصرف شده را به بيمار نمي دهند چون آبرويشان به خطر مي افتد، پزشك هم با هر تفكري در نهايت دوست دارد بهترين نتيجه را بگيرد اگرچه دستمزد بسيار بالايي را بگيرد اما در اين آشفته بازار، همان پزشك گاه از روي اجبار چنين وسايلي را در بدن بيمار كار مي گذارد. ما حتي با بيماراني برخورد داريم كه خودشان تعيين مي كنند از فلان وسيله و فلان دارو استفاده كنيم چون مثلا يكي از اقوامشان از آن دارو يا وسيله استفاده كرده و نتيجه گرفته است، در حالي كه اگر تجهيزات از كانال صحيح وارد شوند چنين اتفاقي نمي افتد. وي براي كنترل بازار و ريشه كني فساد پيشنهاد مي دهد: اول بايد بازار را از جنس هاي مرغوب اشباع كنيم كه هيچ هزينه اي براي دولت ندارد. در واقع دولت صرفا با تاييد شركت هاي معتبر و داراي سابقه درخشان مي تواند به اين امر مبادرت ورزد. وقتي ليست شركت ها در اختيار بيمارستان قرار گرفت و بيمارستان مجبور شد فقط از آنها خريد كند بخشي از مشكل حل مي شود. از سوي ديگر بيمه بايد دخالت كند؛ يعني تمامي اين فرضيات وقتي عملي مي شود كه بيمه قبول كند پول اجناس را پرداخت كند. چرا بايد بيمار پول عمل مفصل را از جيب پرداخت كند؟.
ضعف قوانين
اجازه بدهيد موضوع ديگري را هم به تحليل دكتر شاه حسيني اضافه كنيم و آن اينكه عوارض تجويز داروي اشتباهي به دليل آنكه به سرعت قابل پيگيري خواهد بود موضوعي است كه از سوي مراجع قانوني با واكنش شديد روبه رو مي شود اما عوارض پلاك مستعمل، پلاك تقلبي با فلز صنعتي و... به دليل آنكه به سرعت خود را نشان نمي دهد و از چشم ها پنهان است چندان واكنش شديدي را برنمي انگيزد. در اين راستا شايسته است تا مراجع قانوني با دقت بيشتري بررسي شكايات را مدنظر قرار دهند.
منابع آگاه مي گويند در بازار آشفته تجهيزات پزشكي كمتر با دريچه قلب تقلبي روبه رو هستيم و اين كالا به دليل حساسيت فوق العاده هنوز در ليست مافيا قرارنگرفته است. ناگفته پيداست اگر بيماري از دريچه قلب غيراستاندارد استفاده كند، بلافاصله پس از عمل فوت خواهد شد اما پيچ و پلاك هاي دست چندم يا داراي آلياژ صنعتي در عمل هاي جراحي ارتوپدي به مرگ منجر نمي شوند. آنها در بدن بيمار آرام آرام زنگ مي زنند و موجب خوردگي استخوان ها شده و در سال هاي بعد سرطان را به فرد هديه مي دهند. متاسفانه برخي پزشكان با اطلاع از موضوع فوق، بدن بيمار را با انواع آنتي بيوتيك ها و مسكن ها و تب برها بمباران شيميايي كرده و طول درمان چهارماهه را به چهارسال تبديل مي كنند. در نهايت نيز بيمار يا به طور كامل آن عضو خود را از دست داده يا در صورت شانس بالا و رهايي از سرطان ومرگ مجبور به عمل جراحي مجدد خواهد شد. توجه داشته باشيم كه بيمار در اين آشفته بازار فقط پول مي دهد.
او پول مي دهد اما خريدار نيست زيرا هيچ شناختي از آنچه كه مي خرد ندارد. اجازه بدهيد خريدار اصلي را پزشك معرفي كنيم. قاعدتا پزشك در صورت آراستگي به اخلاق پزشكي مي تواند اولين و آخرين مبارز با فساد بازار تجهيزات باشد. او مي تواند كارگاه هاي زيرزميني را به تعطيلي بكشاند و...]]>
</TEXT>
</DOC>
<DOC>
<DOCID>HAM2-841012-003</DOCID>
<DOCNO>HAM2-841012-003</DOCNO>
<ORIGINALFILE>/1384/841012/irshahr/_iransh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[يادداشت
مافيا؛ داخل پرانتز]]>
</TITLE>
<TEXT>
<![CDATA[محمد باريكاني
قانون را به سادگي دور مي زنند. روزنه هاي مرز را مي  شناسند و با پنهانكاري هاي پس از قاچاق كاملا آشنا شده اند. اجناس نامرغوب را به داخل كشور مي آورند تا نيازمندان ناآشنا را بفريبند و جانشان را به بازي بگيرند. برخي هايشان سال ها پيش سوگند خورده بودند كه با جان آدميان بازي نكنند ولي بعدها به بيراهه رفتند و طعم گس اسكناس را به جان آدمي ترجيح دادند. قاچاقچيان تجهيزات پزشكي، اجناس نامرغوب را به بازار كشور مي آورند و در خياباني در پايتخت به دكان هاي تجهيزات پزشكي مي فروشند تا آنها هم مثل بسياري از كاسب هاي بازار، مشتريان خياباني خود را بفريبند و چرب زباني كنند تا شايد اسكناس بيشتري از بيماران نيازمند دريافت كنند. واقعيت ماجرا همين است؛ دكان  داري تجهيزات پزشكي!
مافياي تجهيزات پزشكي نبض بازار را در اختيار گرفته است. آنها هستند كه تعيين مي كنند پزشكان بايد كدام كيت قلابي ساخت هندوستان را براي تشخيص ايدز در آزمايشگاه ها استفاده كنند؛ كيت هاي دروغيني كه مردمان سالم را مبتلا به ايدز معرفي مي كند. مافياي تجهيزات پزشكي است كه مشخص مي كند كدام
پيچ و مهره يا بست هاي فلزي بايد براستخوان هاي شكسته بيماران بي گناه بنشيند. آنها تعيين كننده اند و پزشكان متعهد، ناگزير. مافياي تجهيزات پزشكي جعبه هاي چوبي بزرگ مملو از تجهيزات بي كيفيت را به كشور مي آورد و در انبارهاي تاريك پنهان مي كند تا در خلأ تجهيزات مرغوب، اجناس بي كيفيت خود را به بازار تزريق كند. پزشكان ارتوپد و جراحان اندام هاي حساس كه نياز به پيوند مصنوعي دارند ناگزيرند تا براي نجات جان بيمار، اجناس بي كيفيت را جزئي از اندام هاي دروني كنند. آنها ولي مي دانند كه فلزهاي نامرغوب به مرور زمان در بدن زنگ مي زند، مي شكند، عفونت مي كند و جان بيمار را به خطر مي اندازد. آنها كه شانس زنده ماندن دارند، اسكناس هاي بيشتري مي دهند تا اجناس نامرغوب ترميم شود ولي بسياري شان كه شانس پولدار شدن را نداشته اند، شانس زنده ماندن را هم از دست مي دهند. اينجاست كه مافيا وارد پرانتز مي شود و بهاي خون آدميان را دسته دسته وارد گاو صندوق هاي پولادين مي كند. ضعف نظارت قوي و بازرسي هاي ناكار آمد بر بازار سياه تجهيزات پزشكي هم عاملي شده است تا سوگندنامه برخي از پزشكان تنها به قابي چوبي روي ديوار تبديل شود، بدون آنكه تعهدي احساس شود. حالا نخستين درخواست ما از همه شمايي كه در كميسيون بهداشت و درمان مجلس فعال هستيد، ازشما كه بر پست هاي نظارتي تكيه زده ايد و از شما كه در سيستم بهداشت و درمان كشور برنامه ريزي مي كنيد و همين طور از مافياي پليد تجهيزات پزشكي كه تجارت مرگ را سر لوحه پولسازي تان قرار داده ايد اين است؛ يك لحظه، تنها براي يك لحظه فكر كنيد كه خودتان آن مرد روستايي هستيد؛ همان كه مي خواست زانوي چپ همسرش عمل شود. پرانتز بسته!]]>
</TEXT>
</DOC>
<DOC>
<DOCID>HAM2-841012-004</DOCID>
<DOCNO>HAM2-841012-004</DOCNO>
<ORIGINALFILE>/1384/841012/irshahr/_jashn1.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[2005 دريك نگاه]]>
</TITLE>
<TEXT>
<IMAGE>/1384/841012/irshahr/008091.jpg</IMAGE>
<IMAGE>/1384/841012/irshahr/008100.jpg</IMAGE>
<IMAGE>/1384/841012/irshahr/008103.jpg</IMAGE>
<IMAGE>/1384/841012/irshahr/008106.jpg</IMAGE>
<IMAGE>/1384/841012/irshahr/008109.jpg</IMAGE>
<IMAGE>/1384/841012/irshahr/008112.jpg</IMAGE>
</TEXT>
</DOC>
<DOC>
<DOCID>HAM2-841012-005</DOCID>
<DOCNO>HAM2-841012-005</DOCNO>
<ORIGINALFILE>/1384/841012/irshahr/_khabar.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[شمارش معكوس براي بيست و چهارمين جشنواره فيلم فجر
رقابت نسل ميانه با نسل سوم]]>
</TITLE>
<TEXT>
<IMAGE>/1384/841012/irshahr/008115.jpg</IMAGE>
<![CDATA[
 شهاب مهدوي
در حالي كه كمتر از 20 روز تا آغاز بيست وچهارمين جشنواره فيلم فجر باقي مانده است و باتوجه به اينكه كار انتخاب فيلم ها به پايان رسيده، مي شود با شكلي واضح تر درباره فيلم هايي كه در جشنواره امسال خواهيم ديد صحبت كرد.
اولين نكته اي كه در جشنواره امسال جالب توجه به نظر مي رسد، حضور پررنگ نسل جوان است. شايد بتوان گفت در هيچ سالي اين تعداد كارگردان جوان در جشنواره حضور نداشته اند. كارگردانان با تجربه اي هم كه در جشنواره امسال فيلم دارند، همگي در سال هاي پس از انقلاب وارد سينماي حرفه اي شده اند. به اين ترتيب مي توان گفت كه در ضيافت
بيست و چهارم شاهد رقابت نسل مياني و نسل سوم كارگردانان سينماي ايران خواهيم بود.
قديمي ترين كارگردان حاضر در جشنواره خسرو سينايي است كه سابقه فيلمسازي اش به دهه 40 بازمي گردد، ولي سينايي اولين فيلم بلندش را در سلا هاي پس از انقلاب كارگرداني كرد. او 6سال پس از عروس آتش با گفت وگو با سايه به جشنواره فجر مي آيد؛ فيلمي كه در سكوت خبري توليد شد و تنها چيزي كه در حال حاضر مي توان درباره اش گفت اين است كه فيلمي است درباره زندگي صادق هدايت و اينكه ظاهرا سينايي در اين اثر، مرزهاي بين سينماي مستند و داستاني را درنورديده است.
فريدون جيراني ديگر فيلمساز نسل ميانه است كه حضورش مي تواند يك اتفاق در جشنواره
بيست وچهارم تلقي شود. او امسال ستاره ها را در سه جلد، كارگرداني كرد كه قرار است جلد اول اين سه گانه با نام گل پونه(ستاره مي شود)به نمايش درآيد؛ فيلمي درباره پشت صحنه سينماي ايران كه گويا دركارنامه سازنده اش اثر متفاوتي است و شباهت چنداني به ساخته هاي قبلي جيراني ندارد.
ازآخرين حضور محمدعلي نجفي در جشنواره فجر، سال هاي زيادي مي گذرد. او امسال با زاگرس به جشنواره مي آيد. فيلمسازي كه احتمالا امسال چشم هاي زيادي را به خود خيره خواهد كرد، ابراهيم حاتمي كياست؛ از نسل آرماني سينماي ايران كه همواره هر فيلمش يك اتفاق مهم قلمداد شده است. به نام پدر حكايت بازگشت حاتمي كيا به سينماي دفاع مقدس است و از شانس هاي جدي جشنواره امسال.
پرونده  هاوانا هم در حالي به جشنواره مي آيد كه بخش هايي از آن كه قرار بود در خارج از كشور ساخته شود كه سرانجام فيلمبرداري نشد. گويا حضور در جشنواره براي سازندگان پرونده  هاوانا مهمتر از آن بود كه معطل فيلمبرداري صحنه هاي گرفته نشده شوند. عليرضا رئيسيان هم جزو فيلمسازاني است كه حالا ديگر بايد با صفت با تجربه از آنها ياد كرد. مثل ابوالحسن داوودي كه تقاطع را در بخش مسابقه دارد؛ فيلمي كه گفته مي شود به لحاظ ساختار روايي، تجربه تازه اي در سينماي ايران است.
پوران درخشنده و تهمينه ميلاني دو فيلمساز زني كه در دهه 60، به صندلي كارگرداني نشستند با روياي خيس و آتش بس به فجر بيست و چهارم خواهند آمد. روياي خيس به سياق ديگر فيلم هاي سازنده اش ملودرامي اخلاقي است و آتش بس دومين تجربه كارگردانش در سينماي كمدي پس از ديگه چه خبر است.
خسرو معصومي كه دو سال پيش با رسم عاشق كشي همه را غافلگير كرد، امسال با جايي در دور دست قصد دارد موفقيت آن فيلم را تجديد كند.
مجتبي راعي كه با تولد يك پروانه به جمع فيلمسازان مطرح سينماي ايران پيوست با فيلم عظيم سفر به شوشتر در جشنواره حاضر خواهد شد. باغ فردوس در پنج بعدازظهر پس از حضوري نسبتا موفقيت آميز در جشن  خانه سينما، بخت خود را در جشنواره فجر مي آزمايد.
هوو ساخته داوود نژاد هم در صورت رسيدن مي تواند رونق بخش جشنواره امسال باشد.
محمدعلي سجادي كه آخرين بار پنج سال پيش با رنگ شب به جشنواره آمده بود، امسال با شوريده حضور در فجر را تجربه مي كند.
سعيد ابراهيمي 16 سال پس از نار و ني با مواجهه مي آيد؛ فيلمي كه براساس داستاني از بورخس ساخته شده است و فراموش نكنيم كه امسال قرار است سيمرغ بلوريني هم به بهترين فيلمنامه اقتباسي اهدا شود.
از نسل جوان كارگردانان سينماي ايران بايد از اصغر فرهادي و چهارشنبه سوري  اش ياد كرد. دو فيلم قبلي فرهادي از او تصوير فيلمسازي اجتماعي را ثبت كرده است. چهارشنبه سوري كه با گروهي حرفه اي ساخته شده به خاطر اينكه به طبقه متوسط پرداخته، تفاوت هاي محسوسي با ديگر ساخته هاي فرهادي خواهد داشت. هرچند در اين فيلم هم يكي از كاراكترهاي اصلي از طبقه فرودست انتخاب شده است.
عصــر جــمعه ساخته مونا زندي حقيقي هم گويا از فيلم هاي مطرح نسل سوم است.
سامان مقدم با كافه ستاره مي خواهد چهره تازه اي از خود را به نمايش بگذارد؛ فيلمي كاملا متفاوت با آنچه اين روزها از او بر پرده سينماهاست.
زمستان است رفيع پيتز از معدود فيلم هاي امسال جشنواره است كه براساس يكي از آثار ادبيات معاصر مقابل دوربين رفته است. دومين فيلم بلند مهدي كرم پور را هم گويا بايد جزو فيلم هاي متفاوت جشنواره امسال قرار داد. در اين فيلم هم مانند تقاطع، ساختار روايي تازه اي تجربه شده است.
شاهد احمدلو با چند مي گيري گريه كني يكي از جوان ترين كارگرداناني است كه در جشنواره فجر حضور مي يابد. نكته جالب توجه فيلم احمدلو، حضور مرحوم نوذري در آن است.
در قتل آن لاين مسعود آب پور، كوشيده تا فيلمي پر تعليق و جذاب بسازد.
حضور اين فيلمسازان در كنار چند كارگردان جوان ديگر(كه پذيرفته شدن فيلم هايشان مي تواند بر جذابيت جشنواره بيفزايد)، چشم انداز اميدوار كننده اي را براي دوستداران سينما نويد مي دهد. بايد ديد در رقابت نسل ميانه و نسل سوم، چه فيلم ها و چه فيلمسازاني موفق تر بوده اند و جشنواره اي كه اولين تجربه مديريت جديد سينما به شمار مي آيد با چه كيفيتي برگزار خواهد شد.]]>
</TEXT>
</DOC>
<DOC>
<DOCID>HAM2-841012-006</DOCID>
<DOCNO>HAM2-841012-006</DOCNO>
<ORIGINALFILE>/1384/841012/irshahr/_khabar.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ما... خداو اهل بيت
اندازه آدم ها]]>
</TITLE>
<TEXT>
<![CDATA[سيد محمد سادات اخوي
قاب لوح فشرده توي دست هاي مرد خندان عرق كرده بود. دستمالش را بيرون آورد و شيشه قاب را پاك كرد. دوستمان- كه صاحب قاب بود- فنجان هاي شكلات داغ را روي ميز گذاشت و لوح فشرده را گرفت تا روي تاقچه بگذارد اما مرد خندان لبخندي زد و گفت:
- ببخشيدا! تا ننشستين، بي زحمت، پخش كنيد تا بشنويم...
دوستمان با تعجب نگاهي كرد و گفت:
- مگه نشنيدين؟
مرد خندان نگاهي كرد و گفت:
- شنيدم، اما مي خوام مطمئن شيم كه آسيبي نديده.
دوستمان با شرمندگي گفت:
- اي بابا!... به فرض هم كه خراب شده باشه، فداي سرتون !
اما مرد خندان، آنقدر اصرار كرد تا دوستمان، تسليم شد.... بعد هم تا يك دور كامل پخش نشد، حاضر نشد برويم.
وقت خداحافظي، رو به دوستمان لبخندي زد و گفت:
- اذيت شدين، ببخشيد، عوضش هم خيال شما راحت شد، هم بار من سبك تر شد، هم يك كم بيشتر با هم صفا كرديم.
با الهام از زندگي شادروان احمد شمشيري
اول
همه اديان الهي، اين موضوع را تأكيد كرده اند كه لازم است آدم ها، هم اندازه خودشان را بشناسند و هم اندازه ديگران را تا بتوانند با دنياي اطراف و آدم هاي كنارشان، به اندازه شأن شان رفتار كنند.
احكام مربوط به همسر داري را بخوانيد...
هيچ مردي حق ندارد همسرش را در خانه اي كه از خانه پدري او پايين تر است نگه دارد يا هزينه ماهانه او را كم تر از هزينه خانه اي كه در آن بزرگ شده قرار دهد...(همين است كه مدام تأكيد مي كنند لقمه را اندازه دهان مان برداريم!). همه اين تأكيدها را كرده اند تا با هر كس، مطابق شأنش رفتار شود. به همان بانو نيز گفته اند كه همسرش را درست بشناسد و به اندازه اعتبار اجتماعي و شخصيتي كه دارد، احترامش را حفظ كند.
دوم
در اين دنيا، هر كس اندازه اي دارد و هر كس بيش و پيش از ديگران مي فهمد كه اندازه اش چقدر است. وقتي كسي اندازه اش را درست نفهمد، بيش از ديگران خسته مي شود. آدمي كه استعدادي در آواز ندارد، مجبور است چند برابر يك خواننده خوش صدا، تمرين كند و استاد ببيند و خودش را زحمت بدهد تا(شايد)خواننده شود. همين آدم، اگر يك بار كلاهش را قاضي كند و با كمي فكر بفهمد كه استعداد واقعي او در چيست، خيلي زود رشد مي كند.
خواب شامگاه دانه، سبز بود
سرنوشت دانه ها شكفتن است
سوم
وجدان آدم، لال مي شود، اما كور نمي شود؛بارها پيش آمده كه هنگام كج رفتن لرزشي خفيف را ته دلمان حس كرده ايم و چون تصميم خودمان را براي آن كار گرفته بوده ايم، توجهي به آن حس نكرده ايم. اهانت به ديگران نيز ته دل آدم هاي خوبي را كه عادت به بد بودن ندارند، مي لرزاند. اهانت، شيوه هاي گوناگون دارد؛ يكي از مشهورترين شيوه هاي اهانت، قرار دادن كسي در جايي است كه از اندازه او پايين تر است؛ مانند اين كه پزشك جراحي را در كلينيكي كوچك، به كار تزريقات وادارند... درست است كه بهترين تزريقات چي خواهد شد، اما آيا كارش را دوست خواهد داشت؟براي همين است كه عدالت ارزشمند مي شود. وقتي عدالت باشد، كسي نمي تواند با تكيه بر ارتباط محض، مسئوليتي را بگيرد و به خاطر جاانداختن او، كسي ديگر را بيكار و درمانده كنند. از اين اهانت بالاتر، احترام است. احترام شفاهي به آدمي توانمند و نسپردن كار به او! پس از مدتي مي شود مجسمه. خودش حس مي كند كه به هيچ دردي
نمي خورد؛ بنا براين، آرام آرام نابود مي شود. براي همين هم كسي كه اهانت را بفهمد و اندازه خودش را نيز بداند، ترجيح مي دهد توي خانه بنشيند، اما مدام بر در اتاق اين و آن نكوبد تا كسي، شأن او را بفهمد... و كسي كه نفهمد و نداند، هم خودش را خوار مي كند و هم اين فرهنگ ذلت را به ديگران منتقل مي كند.
در مي زني مدام ولي خسته مي شوي
اهل كرامت از دل اين خانه رفته اند!
چهارم
يكي از عادت هاي پيامبر اكرم(ص)اين بود كه وقتي مي خواست كسي را براي حكومت بر گروه يا
طايفه اي منصوب كند، يكي از خودشان را انتخاب
مي كرد تا حس نكنند غريبه اي حاكمشان شده(بزرگان آن ديار هم حس نكنند كه ديده نشده اند). رفتار خود را نيز با هر كس، به اندازه خود او تنظيم مي كرد. همه گمان
مي كردند نزديك ترين كس پيامبرند، اما هر كس نزد او، اندازه اي داشت، هر چند اين اندازه را چماقي نمي كرد تا بر سر آدم ها بكوبد، اما دوستان خود را تقسيمي عاقلانه كرده بود و از همه، توقع ابراز احساس به همه چيز خود را نداشت. آدم ها را خجالت نمي داد و هنگامي كه ميان جمعي مي نشست، تا همه، از چيزي تعجب مي كردند يا از شنيدن نكته اي مي خنديدند، او نيز تعجب مي كرد و
مي خنديد تا به شأن جمع احترام بگذارد(شايد حتي در دلش تعجبي نكرده يا خنده اش نگرفته بود، اما به سليقه و احساس جمع احترام مي گذاشت و البته دروغ هم
نمي گفت؛ فقط مانند ديگران شلوغش نمي كرد!).
بي خبرتر از صياد، روي دست امواجيم
قطره ها نمي بينند انتهاي دريا را !
تا بعد:امام هادي(ع)معتقد است: خيالت از كسي كه شأن خودش را حفظ نمي كند، راحت نباشد... يك جا به تو نيز آسيب مي زند.]]>
</TEXT>
</DOC>
<DOC>
<DOCID>HAM2-841012-007</DOCID>
<DOCNO>HAM2-841012-007</DOCNO>
<ORIGINALFILE>/1384/841012/irshahr/_tehransh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[به ياد و احترام خليج فارس]]>
</TITLE>
<TEXT>
<IMAGE>/1384/841012/irshahr/008130.jpg</IMAGE>
<![CDATA[
 سال گذشته همين روزها كه از تصحيح نام خليج فارس مان در نشنال جئوگرافي شادمان بوديم، امسال به ياد آن روزهاي غرور و افتخار، همايش سخن وديدار از كتاب و اسناد فرهنگي خليج فارس در خانه هنرمندان برپاست.
ماهور نبوي نژاد- در اين همايش پنج روزه كه به همت انجمن محيط زيست خليج فارس و درياي عمان برگزار شده، استادان و پژوهشگران كشور درباره موضوع هاي مختلف مرتبط با خليج فارس در تالار ناصري خانه هنرمندان سخنراني كرده و خواهند كرد.
در مراسم افتتاحيه اين همايش در روز شنبه، دكتر مريم اميرحمدي(مترجم و استاد دانشگاه شهيدبهشتي)، دكتر محمدرضا سحاب(رئيس موسسه جغرافيايي و كارتوگرافي سحاب)و دكتر محمد علاء(استاد دانشگاه كاليفرنيا)به ترتيب درباره خليج فارس نزد مورخان ارمني و يوناني، خليج فارس در نقشه هاي دوره اسلامي و فعاليت هاي جهاني درباره خليج فارس سخنراني كردند. همايش در روز يكشنبه با سخنراني علي اصغر رمضانپور و حسين نوربخش درباره آثار حسين نوربخش و بررسي آثار دكتر احمد اقتداري توسط دكتر سجادي پيگيري شد.
امروز نيز درباره پيشينه دريانوردي در خليج فارس، مسائل محيط زيست خليج فارس و دورنماي همكاري هاي منطقه اي و بين المللي درباره حفاظت از محيط زيست خليج فارس به ترتيب توسط دكتر جواد صفي نژاد، دكتر محمدباقر نبوي و دكتر محمدرضا فاطمي صحبت مي شود.
فردا منوچهر طياب مستندساز و فيلمساز پژوهشگر- با نمايش اسلايد، زندگي و طبيعت در سواحل شمالي خليج فارس را تشريح مي كند. علي اكبر محموديان و دكتر كياني نيز به ترتيب درباره شناخت جزيره كيش و خليج فارس در اسناد ملي سخنراني خواهند كرد.
برنامه روز چهارشنبه، دو ميزگرد؛ يكي درباره تاريخ مستند خليج فارس و ديگري درباره تاليفات مجتهدزاده درباره سه جزيره ايراني است.
در آخرين روز همايش پس از سخنراني دكتر ساداتي پور و اميد صديقي درباره كالبدشناسي درياي خليج فارس، فرصت به اهالي حوزه ادبيات داده مي شود تا نويسندگان و مولفان ادبي كشوربه آثار ادبي كه در مورد خليج فارس است، بپردازند.
اين همايش هر چند طي 5 روز برگزار مي شود، ولي قطعا نمي تواند به تمامي مسائل اجتماعي، محيطي، تاريخي و فرهنگي مرتبط با خليج فارس بپردازد، ولي دست اندركاران اين همايش كوشيده اند گريزي به هر يك از ابعاد خليج فارس بزنند و حرفي از آنها به ميان بياورند.
اگر طي اين هفته به هر نيتي سري به خانه هنرمندان زديد، حتي اگر حوصله نشستن پاي صحبت استادان نامبرده را نداشتيد، مي توانيد از نمايشگاه حاشيه همايش خليج فارس ديدن كنيد. در اين نمايشگاه بيش از 300 كتاب سند فرهنگي ارزشمند از خليج فارس توسط 51 ناشر و موسسه پژوهشي و فرهنگي عرضه شده است.]]>
</TEXT>
</DOC>
<DOC>
<DOCID>HAM2-841012-008</DOCID>
<DOCNO>HAM2-841012-008</DOCNO>
<ORIGINALFILE>/1384/841012/irshahr/_tehransh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مائده هاي زميني
ناز خاتون]]>
</TITLE>
<TEXT>
<![CDATA[تا حالا هر چه در اين ستون آموزش داده شده غذاي محلي گيلان يا آذربايجان بوده است. حالا بد نيست يك غذاي محلي و خوشمزه مازندراني را ياد بگيريد.
ساراي قشقايي- بعضي اسم اين غذا را گذاشته اند نازبانو، اما بيشتر بومي هاي مازندران به آن مي گويند نازخاتون. اين غذا شباهت بسيار زيادي به ميرزاقاسمي گيلاني ها دارد، از آن جهت كه با بادمجان پخته مي شود.البته شمالي ها از نازخاتون كه شباهت بسيار زيادي به ترشي دارد به عنوان خورش استفاده كرده و آن را با كته يا همان پلو ميل مي كنند.
براي تهيه اين غذا ابتدا بايد مواد لازم را كه زياد هم گران و دور از دسترس نيست تهيه كنند. يك كيلو بادمجان كبابي، 3 عدد گوجه، يك بوته سير، يك و نيم ليوان آبغوره، يك فنجان ريحان نازخاتوني يا همان ريحان قرمز و 2 قاشق غذاخوري نعنا خشك.
براي تهيه اين غذا ابتدا تمام بادمجان ها را يكي يكي روي شعله گاز كباب مي كنيم تا پوست آن كاملا سياه شود. سپس پوست بادمجان هاي كباب شده را به دقت مي كنيم. وقتي تمام بادمجان ها آماده شد، آنها را خرد كرده و در ظرفي مي ريزيم. در وهله بعدي پوست سيرها را كنده و آنها را مي كوبيم. اگر مي خواهيد پوست سير كنده شود، حتما آن را براي مدتي در آب خيس كنيد بعد آن را پوست بگيريد.
سير كوبيده را با دو قاشق نعنا خشك مخلوط مي كنيم. سپس برگ ريحان خاتوني يا همان ريحان قرمز را چرخ مي كنيم و آن را در داخل مخلوط سير و نعنا مي ريزيم. گوجه را نگيني خرد مي كنيم و با بادمجان خرد شده مخلوط مي كنيم. مخلوط اين دو را با مواد آماده شده از سير و نعنا قاطي مي كنيم و بعد يك و نيم ليوان آبغوره را روي آن مي ريزيم. نازخاتون ما آماده است. بسياري از مردم شهرهاي شمال از آن به عنوان خورش استفاده مي كنند، اما شهروندان ساير استان هاي كشور از آن به عنوان ترشي در كنار غذا استفاده مي كنند.
اين غذا بسيار خوشمزه است و مي توان از آن به عنوان يك غذاي آسان و خوش خوراك استفاده كرد.]]>
</TEXT>
</DOC>
<DOC>
<DOCID>HAM2-841012-009</DOCID>
<DOCNO>HAM2-841012-009</DOCNO>
<ORIGINALFILE>/1384/841012/irshahr/_tehransh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[سينماي خانگي
تجليل از باران]]>
</TITLE>
<TEXT>
<![CDATA[در روزهايي كه ساخت فيلم درباره افغاني ها همه گير شده بود، اين يكي تاثيرگذارتر و موفق تر از بقيه از كار درآمد؛ با تصويري همدلي برانگيز از مهاجران افغاني و كوشش براي جلب احساسات مخاطب.
شهاب مهدوي- باران اوج سينماي تركيبي مجيد مجيدي را به نمايش مي گذارد. تركيبي از سينماي كيارستمي(استفاده از نابازيگر، فيلمبرداري در مكان هاي واقعي و اصرار به واقع نمايي)و سينماي هاليوود(در انتخاب سبك و سياق بصري، كاربرد اسلوموشن، تدوين ديناميك و دكوپاژي نزديك به فيلم هاي آمريكايي).
اين تركيب چه دوستش داشته باشيم و چه نه، جواب داده است. هيچ كس مجيدي را بدل كيارستمي نمي داند. او جزو معدود فيلمسازان سينماي ايران است كه آثارش براي فرنگي ها يادآور خودش و فيلم هاي قبلي اش است نه فيلم هاي كيارستمي.
باران در نيمه اولش نشان از فيلمسازي دارد كه در فضاسازي و بيان سينمايي به اوج فصاحت رسيده است. نيمه اول فيلم در معرفي شخصيت ها و فضاسازي، كم نظير است.
فيلم در نيمه دوم، رنگ و بويي عاشقانه به خود مي گيرد؛ عشقي كه مجيدي به آن جنبه اي شاعرانه و عارفانه مي دهد و زمينه را براي احساسات گرايي مساعد مي سازد.
فيلم گرچه در نمايش رنج و محنت كاراكتر باران به خاطر احساسات گرايي مفرط، قدري گل درشت مي شود و هر چند از يكي از مشكلات اساسي فيلم هاي ايراني در رنج است و نمي تواند سير تحول كاراكتر اصلي اش(رحمت)را به شكلي باورپذير و منطقي به نمايش بگذارد، ولي در مجموع اثري جذاب و ديدني است؛ از فيلم هاي قابل تامل مجيد مجيدي كه هم در جشنواره هاي خارجي موفق عمل كرد، هم منتقدان دوستش داشتند و هم مردم با آن ارتباط برقرار كردند.]]>
</TEXT>
</DOC>
<DOC>
<DOCID>HAM2-841012-010</DOCID>
<DOCNO>HAM2-841012-010</DOCNO>
<ORIGINALFILE>/1384/841012/irshahr/_tehransh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درشهر
شبكه فرهيختگان]]>
</TITLE>
<TEXT>
<![CDATA[شبكه 4 از همان ابتداي تاسيس، بنايش را بر برقراري ارتباط با مخاطب فرهيخته گذاشت. به همين خاطر به مخاطب عام(به مفهوم گسترده و فراگيرش)فكر نكرد. با اين دليل موجه كه بقيه شبكه هاي تلويزيون اين وظيفه را برعهده گرفته اند، شبكه 4 قرار بود تحصيلكرده ها را جذب كند، اتفاقي كه به نظر مي رسد رخ داده است.
براساس نظرسنجي كه در مهرماه 84 از سوي مركز مطالعات و سنجش برنامه اي صداو سيماي جمهوري اسلامي ايران در مورد شبكه 4 صورت گرفته، از 959 نفر از دانشجويان و افراد داراي تحصيلات فوق ديپلم به بالا در مورد برنامه هاي اين شبكه نظرسنجي صورت گرفته است.
نتايج اين نظرسنجي نشان مي دهد كه ميانگين تماشاي شبكه 4 سيما در بين بينندگان اين شبكه، يك ساعت و 35 دقيقه در طول شبانه روز است. اين ميانگين براي مردان يك ساعت و 33 دقيقه و براي زنان يك ساعت و 37 دقيقه است.
ميانگين مدت تماشاي شبكه 4 براي افراد با تحصيلات فوق ديپلم و ليسانس يك ساعت و 37 دقيقه و براي افراد با تحصيلات فوق ليسانس و بالاتر يك ساعت و 13 دقيقه است.
50 درصد بينندگان، 7 تا 10 شب، 16 درصد 10 تا 12 شب، 14 درصد 5 تا 7 شب، 12 درصد 3 تا 5 بعدازظهر و 4 درصد 1 تا 3 بعداز ظهر بيشتر از ديگر ساعات، شبكه 4 سيما را تماشا مي كنند. همچنين برنامه هاي سينما 4، مستند خارجي گلادياتورهاي جنگ جهاني دوم، پرتو، با انديشمندان، مجموعه نمايشي هزار و يك شب، تفسير قرآن آيت الله جوادي آملي، چهار سوي علم، تله تئاتر ها، مجله هنري و مجله اقتصادي از پربيننده ترين برنامه هاي شبكه 4 شناخته شده اند.
(48 درصد بينندگان بيشتر برنامه هاي خارجي و 40 درصد بيشتر برنامه هاي داخلي شبكه را تماشا مي كنند).
76 درصد بينندگان، شبكه 4 را از لحاظ پخش برنامه هاي علمي و آموزشي، 57 درصد در زمينه پخش برنامه هاي ادبي و هنري، 50 درصد در زمينه پخش برنامه خبري، 46 درصد در زمينه پخش برنامه هاي ديني و مذهبي، 44درصد در زمينه پخش برنامه هاي توصيفي- تحليلي، 43 درصد در زمينه پخش برنامه هاي نقادانه و 36 درصد در زمينه پخش برنامه هاي سياسي در حد زياد و خيلي زياد موفق دانسته اند.
بينندگان اين شبكه معتقدند سطح علمي و تخصصي فعلي برنامه هاي شبكه خوب و قابل فهم بوده و نياز افراد تحصيلكرده را در حد خيلي زياد و زياد برآورده ساخته است.
شبكه 4 اعتماد مخاطب فرهيخته را جذب كرده و اين بيش از هر چيز ديگر اهميت دارد؛ شبكه اي كه شايد اغلب مردم آن را فقط با برنامه سينما 4 بشناسند، ولي با برنامه هاي علمي و تخصصي اش جاي خود را ميان مخاطبي كه از تلويزيون توقعي بيش از سرگرمي دارد، به خوبي يافته است.]]>
</TEXT>
</DOC>
<DOC>
<DOCID>HAM2-841012-011</DOCID>
<DOCNO>HAM2-841012-011</DOCNO>
<ORIGINALFILE>/1384/841012/irshahr/_tehransh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[آب وهوا
روزهاي خاكستري زمستان]]>
</TITLE>
<TEXT>
<IMAGE>/1384/841012/irshahr/008097.jpg</IMAGE>
<![CDATA[
 فعلا سرما و آلودگي هوا را تحمل كنيد، البته براي فردا در تهران كمي كاهش آلودگي خواهيم داشت، اما براي ديدن آسمان آبي بايد در انتظار اولين برف شهر تهران باشيم.
ميثم فقيهي- نمي دانيم اولين برف آسمان تهران كي خواهد باريد، اما به اميد آن روز، روزهاي خاكستري زمستان را سپري مي كنيم.]]>
</TEXT>
</DOC>
<DOC>
<DOCID>HAM2-841012-012</DOCID>
<DOCNO>HAM2-841012-012</DOCNO>
<ORIGINALFILE>/1384/841012/irshahr/_tehransh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز
هره گرم]]>
</TITLE>
<TEXT>
<IMAGE>/1384/841012/irshahr/008133.jpg</IMAGE>
<![CDATA[
 اينها پناهندگان پنجره هاي ايرانشهرند.كبوتران ميهمان هره تحريريه صفحات لايي همشهري. اينجا آدم ها نگران سرماي بال هاي كبوترهاي آسمانند و بي غذايي زمينشان.
اعضاي بخش فني، ته سفره هايشان را آذوقه پرندگان مي كنند و اين كبوتران گرسنه هم، مهاجر عكس روز ما مي شوند.
عكس:گلناز بهشتي]]>
</TEXT>
</DOC>
<DOC>
<DOCID>HAM2-841012-013</DOCID>
<DOCNO>HAM2-841012-013</DOCNO>
<ORIGINALFILE>/1384/841012/irshahr/_tehransh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[از صبح تا شب]]>
</TITLE>
<TEXT>
<![CDATA[حميدرضا پورنصيري
اين برنامه هاي بامدادي شبكه هاي مختلف هم در اين چند سال توانسته اند آرام آرام جاي خودشان را ميان مخاطبان تلويزيون باز كنند و اگر يك روز در خانه بمانيد و براي پر كردن اوقات فراغت صبحگاهتان به رسانه ملي پناه ببريد، متوجه مي شويد كه گزينه هاي متعددي پيش رو داريد. يكي از آنها و در واقع قديمي ترين شان برنامه صبح به خير ايران است كه هر روز در حوالي ساعت 6:30 شروع مي شود و تا ساعت 9 بامداد ادامه دارد. ديگري هم برنامه صبح آمد است كه از شبكه3 پخش مي شود و زمان آن هم حدود ساعت 7 تا 10 صبح است كه هم بخش هاي پزشكي و سلامت دارد و هم بخش هاي ورزشي و سرگرمي. مرور تيترهاي مطبوعات هم جزء ثابتي از اين برنامه است. در كنار اين دو برنامه، شبكه تهران هم تا همين چند وقت پيش دو برنامه متفاوت داشت با عنوان هاي و اما امروز و شهر سلامتي كه اولي درباره مسائل شهري و اجتماعي بود و دومي به بيماري هاي مختلف و مشاوره پزشكي مي پرداخت. اما به تازگي اين دو برنامه در هم ادغام شده اند و محصول جديدي را به وجود آورده اند با نام صبح تهران كه تمام بخش هاي محبوب آن دو برنامه را در خود دارد و در زماني حدود 140 دقيقه از حوالي ساعت 7:30 شروع مي شود. شبكه2 هم مانند ديگر شبكه ها از قافله عقب نمانده و هر روز در حوالي ساعت 8 صبح برنامه اي را پخش مي كند با عنوان با شبنم كه همچون اكثر توليدات اين شبكه، كيفيت پايين تري نسبت به ديگر شبكه ها دارد. البته اين برنامه هاي بامدادي درصورتي ا ست كه مانند جوان هاي اين دوره و زمانه
ـ كه احتمالا نگارنده هم جزوي از آنها به شمار مي رود ـ ساعت 11 را خروس خوان به حساب نياوريد چون در آن حالت برنامه هايي مانند تصوير زندگي و خانواده هم به گزينه هاي تان اضافه مي شود. حالا كه بحث به برنامه خانواده كشيده شد پيشنهاد مي كنم در ساعت 13:30 از اين برنامه تكرار مجموعه جذاب نيمكت را تماشا كنيد و حواس تان باشد كه ساعت 20:30 هم قسمت جديدي از آن را از همين شبكه اول ببينيد. بعد از آن هم مي توانيد به سراغ شبكه3 برويد كه احتمالا پرده شيشه اي را در ساعت 13:45 نمايش مي دهد. بعد از آن هم اگر از طرفداران ماموران مخفي پليس باشيد، مي توانيد در ساعت 15:10 تكرار اين مجموعه را از شبكه اول تماشا كنيد. شبكه تهران هم در ساعت 19 مجموعه گرفتار را پخش مي كند و شب هاي برره در ساعت 19:45 مانند شب هاي گذشته از شبكه3 به نمايش درمي آيد. بعد از آن هم نوبت به گارد ساحلي مي رسد كه در ساعت 20:45 از اين شبكه پخش مي شود. درمورد سازنده اين سريال(محسن شامحمدي)هم بد نيست بگويم كه اين روزها مشغول ساختن مجموعه جديدي ا ست با عنوان كلانتر 2 كه ادامه اي ا ست بر مجموعه چند سال پيشش با عنوان كلانتر. ايرج نوذري هم با ژست ها و ميميك هاي خاص خودش مانند سري قبل، نقش اصلي را برعهده دارد و سيامك اطلسي، مريم سلطاني، مرجانه گلچين، اردلان شجاع كاوه و شيرين قهرمان از ديگر بازيگران اين مجموعه هستند كه در سه اپيزود پنج قسمتي ساخته مي شود.]]>
</TEXT>
</DOC>
<DOC>
<DOCID>HAM2-841012-014</DOCID>
<DOCNO>HAM2-841012-014</DOCNO>
<ORIGINALFILE>/1384/841012/irshahr/_tehransh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[از مدينه تا غدير خم
17 روز... به كامل شدن نعمت هاي الهي باقي است(1)]]>
</TITLE>
<TEXT>
<![CDATA[دكتر عدنان درخشان
دوشنبه اول ذي الحجه سال 10 هجري قمري، 13اسفند سال 10 هجري شمسي، اول مارس سال 632 ميلادي
در هفتمين روز از طي مسير مدينه تا مكه، كاروانيان با عبور از جحفه و غديرخم عازم قديد مي شوند. جحفه در 156 كيلومتري مكه، ميقات كساني است كه از مسير شام و مصر به مكه مشرف مي شوند.(امروزه هموطنان ايراني ما نيز - در صورتي كه در برنامه حج آنها، تشرف به مكه پيش از زيارت مدينه باشد- از اين ميقات احرام مي بندند).
تقريبا در سه كيلومتري اين محل به طرف مكه، غديرخم قراردارد كه آبگيري باصفا در خود دارد و درختاني كه كهنسال بر آن سايه انداخته اند.
جحفه- كه سه راهي مسيرهاي مدينه، عراق و مصر به حساب مي آيد- خود يادآور خاطرات شيريني است. يك سال پيش، يعني در سال نهم هجرت، در همين محل بود كه اميرمومنان(ع)به ابوبكر رسيدند و ماموريت ابلاغ آيات برائت را از او تحويل گرفتند و به دستور پيامبر خدا(ص)وي را به مدينه بازگرداندند. چنانكه مي دانيم، وقتي آيات آغازين سوره برائت نازل شد و رسول اكرم(ص)فرمان يافتند كه آن آيات را در ايام حج به مشركان ابلاغ و اتمام حجت كنند، ابتدا ابوبكر را به سبب كينه نداشتن مشركان از وي و اصرار برخي از دوستانش، به همراه 40نفر، مامور انجام فرمان ساختند اما... ساعتي بعد، جبرئيل نازل شد و پيغام خدا را رسانيد كه:
اين كار را حتما بايد خود پيامبر يا كسي كه از او باشد، صورت دهد.(2)
در اينجا بود كه اميرمومنان(ع)كه به بيان قرآن نفس نبي و جان پيامبر بود(3)ماموريت يافت و پاي در راه گذاشت تا تنها و يگانه دربرابر مشركان مكه بايستد و پيام را ابلاغ كند.
... چنين بود كه جحفه بار ديگر فضيلت بي حد و برتري بي قياس ابوتراب را نسبت به ديگر مسلمانان گواه آورد و در پي آن، در دهم ذي الحجه سال نهم، بانگ رساي علوي در جمره عقبه در منا طنين انداز شد كه:
برائت من الله و رسوله الي الذين عاهدتم من المشركين...
(سوره توبه)
خدا و رسول او، از عهدي كه مشركان با شما بستند و شكستند، بيزاري مي جويد...
1 - اشاره به آيه 3/ مائده
2 - بحارالانوار / ج35‎/ صص313-284 و الغدير/ج6/صص341-338 به استناد 73 دانشمند سني از جمله: مسند احمد حنبل/ج3/صص212 و 283؛ جامع ترمذي/ج2‎/ ص135؛ الدر المنثور سيوطي/ج3/ص209
3 - اشاره به آيه 61/ آل عمران]]>
</TEXT>
</DOC>
<DOC>
<DOCID>HAM2-841012-015</DOCID>
<DOCNO>HAM2-841012-015</DOCNO>
<ORIGINALFILE>/1384/841012/irshahr/_yeksh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[يكي دو ساعت با عليرضا خمسه در يك مكان پرخاطره براي او - از هشيار و بيدارتا...
صداي آرزوي من؛ بازيگري]]>
</TITLE>
<TEXT>
<IMAGE>/1384/841012/irshahr/008118.jpg</IMAGE>
<![CDATA[
عكس ها: گلناز بهشتي
محمدرضايزدان پرست
آخرين باري كه شما راديدم، حدود يكي- دو سال پيش بود؛ اتفاقا آنجا هم در حال داوري نمايش هاي دانشجويي بوديد. يك مقدار شكسته شده ايد...
افتادم زمين...(!)چه جوري شدم؟
مثلا موهاتون اينقدر سفيد نبود...
خب بازيگر كه هر لحظه به شكلي بت عيار درآمد...
خب البته؛ يا گفت: هر روز به شيوه اي و رنگي دگري‎/ چون خوب تو را مي نگرم خوب تري...
كارآقاي معتمدي ما را مجبور كرد موها را كوتاه كنيم و تغيير دهيم.
آقاي خمسه! اين آخري ها كم پيدا بوديد...
دستشويي بودم( حسابي مي خنديم)؛بعدمي گويد:كار ما بداهه است ديگر...
ولي واقعا و خصوصا به لحاظ تصوير اينجوري نبوده؟
عرض شود كه تا چند سال گذشته تلويزيون فقط دو تا كانال داشت. الان همين تلويزيون خودمان فقط شش- هفت تا كانال دارد. قبلا هركاري مي كرديم، به چشم مي آمد. از دهه 60 تا الان تقريبا همه سال ها يك يا دو كار داشته ام. خب اين اواخر كمتر به چشم آمده. كانال ها بيشتر شده، توليد فيلم زيادتر شده.
آن موقع سالي 30 تا فيلم داشتيم، الان حدود 70فيلم در سال توليد مي شود...
البته عمده فعاليت شما هم به تدريس و داوري و...مي گذرد...
بله، امسال مثلا پنج تا داوري داشتم...
پس اينكه احساس كردم به لحاظ تصوير كم پيداييد اشتباه نبوده...؟
ببين، كار بازيگر كاملا اينجوري است كه بايد صبر كني به دنبال تو بيايند...
اين خوب است يا بد؟
ويژگي است... يك اتفاق رئال است...
... بيشتر تراژيك...
من كه كميك نگاه مي كنم...
پس خوبي يا بدي اش را...
... به بزرگي خودمان مي بخشيم(!)قبلا 10 تا فيلمنامه پيشنهاد مي شد كمدي از نوع خاصي كه ما كار مي كرديم - يك يا دو تا را انتخاب مي كردم. الان دو تا پيشنهاد مي شود آن يكي كه بهتر است را انتخاب مي كنم. بعضي از مواقع هم سال هاي كسادي كار ماست. به جيب نگاه مي كنم؛ اگر ته اش چيزي نمانده، مجبوريم مثلا هر دو تا را انتخاب كنيم.
بدون تعارف و شايد به رغم تفكر بخش وسيعي از عامه مردم در اكثر گفت وگوهايم با هنرمندان سينما و تلويزيون و تئاتر اين به قول معروف غم نان...
ما به آن مي گوييم شوق نان؛ غم نان مال تراژدين هاست.
آفرين! عرض مي كردم هميشه مطرح شده...
خب البته نبايد نااميد بود...
به زندگي هم در مجموع مثبت نگاه مي كنيد و عقيده به نيمه پر ليوان و...
ما كه به همه بخش هاي زندگي مي خنديم(سه تا استكان پر و يك استكان خالي چاي جلوي عليرضا خمسه است. آنها را نشان مي دهد و مي گويد)الان به همه اين استكان ها مي خندم. منتظرند من بخورمشان. از غم نان يا به قول شما شوق نان مي گفتيم...
با همين غم نان پير شديم، شكسته شديم و با همين غم نان هم مي ميريم. من كه مي گويم شادي و شعف نان...
آرزوي خيلي چيزها را داشتيد، نه؟
ويژگي  عمده كار كمدي و كودك و نوجوان داشتن آرزوست. ما كه اين ويژگي را از دست نمي دهيم. خصوصا براي ژانر كودك و نوجوان نمي شود بي آرزو بود. كساني كه در اين بخش كار مي كنند نگهبانان اميدند.
الزاما براي اميدوار بودن بايد آرزومند بود؟
فرق دارد؛ در مقوله هاي ديگر شايد اينگونه نباشد ولي در كار كمدي اين يك ويژگي است.
آرزوهاي شما چقدر پرورده تخيلتان است يا چقدر به خاطر اينكه ويژگي كاري است به آنها مي پردازيد؟در واقع بيشتر آرمان است يا وظيفه؟
اصلا يك ويژگي شخصيتي است. اگر درما نباشد سمت كار كمدي نمي رويم. از كار به ما سرايت نمي كند؛ برعكس است.
كليت هنر هم بدون آرزو انگارپذيرفتني نيست...
اتفاقا گروهي هستند كه عقايدي در رد آرزو دارند...
احساس مي كنم گوشه چشمي به رئاليسم داريد...
عناوين اش خيلي مهم نيست. البته وجود آرزو، وجوه ماندگارتري به هنر مي دهد اما مكتب هاي ديگر هنري هم وجود دارند كه مثل ما نگاه نمي كنند؛ مثلا مي گويند انسان عميق و ايده آل نمي تواند انسان آرزوپروري باشد.
پس اين ويژگي شخصيتي به كودكي خيلي ارتباط دارد...
- به كودكي كه برمي گردم، شايد يكي از دلايل انتخاب كار بازيگري همين بوده؛ آرزوپروري و.... بازيگري براي من صداي آرزو بوده، يعني با انتخاب اين حرفه، صداي آرزويم را به گوش ديگران مي رساندم.
آقاي خمسه! صحبت از انتخاب بازيگري به عنوان حرفه تان شد. تصميم داشتم از پانتوميم زياد صحبت كنيم، چون يكي از انتخاب هاي شاخص شما بوده. اصلا چرا اينقدر پانتوميم تنها مانده؟
- پانتوميم كه مي داني... يك رشته خاص در هنر تئاتر محسوب مي شود.به اين علت مي گويم خاص كه هر بازيگري آن را انتخاب نمي كند. پانتوميم آدم هاي خالص را به خودش مي خواند. به لحاظ صورت، بدن و.... آدم هاي متفاوتي در همه جاي دنيا سراغ آن مي روند. جالب است براي شما بگويم الان ما در مكاني(فرهنگسراي نياوران)داريم صحبت مي كنيم كه من آغاز كار پانتوميم را مديون اين مكان هستم. سال 56 اين فرهنگسرا اولين جشنواره پانتوميم را برگزار كرد و من براي اولين بار شاهد كار هنرمندان بزرگ مايم يا ميم از سراسر دنيا بودم كه سبب شد من متوجه قابليت هاي بسيار بسيار پانتوميم شوم. موقعي كه براي تئاتر رفتم فرانسه، اين رشته را دنبال كردم و الان هم بعد از اين همه سال(27 سال)اگر از وجوه بازيگري صحبت مي شود، اولينش براي من شكل پانتوميم است. مثلا براي كشوري مثل ايران كه با محدوديت هاي امكانات مثل سالن تئاتر و... مواجه است، از پانتوميم به عنوان شكلي از هنر كه نيازي به سالن و اكسسوار و... ندارد و بازيگر اين كار با قدرت تخيل بي نهايت و حركات محدود بدني مي تواند جهاني را خلق كند، بسيار مي شود بهره برد.
احساس مي كنم اين شاخصه هاي منحصر به فرد آن طور كه بايد و شايد مطرح نشده؛ به يك نكته ديگر هم فكر كرده ام... باز احساس مي كنم مهجور ماندن هنر پانتوميم ريشه هاي فرهنگي براي ما ايراني ها دارد؛ مثلا ما فرهنگ يا اختصاصا جماعت و مردم پرحرفي هستيم.
- بيشتر به اين ارتباط دارد كه پانتوميم هنر سخت و دشواري است و ما چون اغلب، آدم هاي آسان  طلبي هستيم، به سمتي مي رويم كه راحت باشد. الان نگاه كن؛ بازيگري در تلويزيون يكي از ايده آل هاي جوان هاست. پانتوميم يك كار مفرط جسمي، روحي و تخيلي است؛ يك كار بي نظير و ويژه است. تقريبا با هيچ شاخه اي از بازيگري قابل مقايسه نيست. به شدت به تمركز، تخليل و مهارت هاي بالاي جسمي وابسته است.
راجع به همين ها صحبت كنيم... مثلا تمركز...
- ببين، يك بازيگر تئاتر يا تلويزيون از هر اتفاق رئالي مي تواند به نفع كارش استفاده كند. در كمدي هاي خاصي مثل كمدي بوف يا
كمديا دلارته اگر صداي موبايل كسي دربيايد، حتي مي تواند به بازيگر كمك كند. در پانتوميم همه چيز ضد تخيل و تمركز بازيگر است. در همين فرهنگسرا آدام داريوس كه كار مي كرد، اگر كوچك ترين صدايي از كسي درمي آمد، كار را قطع مي كرد. عجيب به سكوت و تمركز وابسته است. خشت خشت اين بناي تخيلي(پانتوميم)در سكوت و آرامش و خلوتي نهاده مي شود كه با انواع بازيگري قابل مقايسه نيست.
از مهارت هاي بدني هم صحبت كنيد...
- شما به بازي هاي مثلا تلويزيوني و خصوصا به طور مثال 90 قسمتي كه نگاه مي كني، مي بيني كه همه بار طنز و كميك و درام، روي ديالوگ است. پانتوميمي مثل كمديا دلارته چون خيلي ها معتقدند ريشه پانتوميم مدرن در كمديا دلارته است بازيگري مي خواهد با اكت و تحرك و....
امروزه بازيگري ايران جايگاهي براي اين نوع بازيگرها ندارد. كساني با اين قابليت ها تبديل مي شوند به كساني مثل بنده كه مجري شدند، در حالي كه تمام نياز من اين است كه از بالا بيفتم، با طناب بيايم، بپرم و.... واحدهايي براي ما مي گذاشتند...
در فرانسه كه تحصيل مي كرديد؟
-... بله، در دانشگاه ون سن. واحدهايي مي گذرانديم كه الان در دانشگاه هاي ايران تدريس نمي شود؛ آكروباسي، ژيمناستيك، اسب سواري و.... بازيگران پانتوميم همه اينها را براي همان مهارت هاي بالا بايد آموزش ببينند. بازيگر پانتوميم بدون اينكه سوار اسب شود، سواركار درجه يكي است. از شمشير بايد به ظرافت يك شمشير باز استفاده كند، ضمن اينكه يك فيلسوف است؛ نمونه اش مارسل مارسوس. از نسل گذشته(كلاسيك)تنها بازمانده، اوست. نگاهش از منظر پانتوميم به جهان، نگاه يك فيلسوف است.
براي كار پانتوميم بايد مثل يك ژيمناست، جوان و باانرژي باشي، مثل يك پير، صاحب بينش و تبحر باشي، مثل يك شاعر ظريف باشي، مثل يك ورزشكار قوي باشي؛ جمع اضداد مي شود، پانتوميم. حالا كدام بازيگر عاقلي است كه بيايد سراغ اين دردسرها، جاي اينكه برود در تلويزيون و بگويد: دوستان سلام! شب به خير...؛ راحت تر است از اينكه بيايي و بپري و چهار تا پشتك بزني و شمشير بكشي و سوار اسب خيالي بشوي و با يك لشكر خيالي بجنگي. هر حركتي مبتني بر يك تخيل عميق است و با كوچكترين خطايي تخيل و باور تماشاگر از دست مي رود. من به دانشجوهايم هميشه مي گويم: فكر كنيد دو تا كار به من پيشنهاد مي شود؛ يكي مجري گري، يكي پانتوميم. براي اجرا مي آيم و مثلا هوا گرم است،  راجع به گرما شوخي مي كنم. ترافيك و آلودگي  است، راجع به همان شوخي مي كنم. ولي براي پانتوميم، وارد سالن كه مي شوم همه چيز ضد من است؛ حتي من ضد نيروي جاذبه زمين عمل مي كنم؛ يك مقابله صد در صد با همه عناصر واقعي؛ ساخت يك دنياي تخيلي كه در آن نشاني از شر، مزاحمت، بي عدالتي، جنگ، بيماري، فقر و فحشا نيست، ولي آنچه كه هست همه آن نشانه هايي است كه تو مي خواهي در پانتوميم بگويي نيست. يك نيست بايد قوي تر از يك  هست عمل كند؛ اين مي شود دشواري هاي پانتوميم. براي همين است كه الان كه داريم با هم صحبت مي كنيم، يك نفر يا دو نفر در ايران حتي كار پانتوميم نمي كنند، ولي ده ها هزار جوان علاقه مند به كار اجرا و بازيگري تلويزيون، له له مي زنند كه آقا ما هم هستيم!
شاخصه هاي جسمي و حركتي پانتوميم تقريبا مشهود است؛ آنچه هم كه مشهود نيست قابل كنكاش است. مي خواهم سراغ شاخصه هاي فلسفي برويم...
- ببين هيچ بازيگري در شيوه هاي مختلف نمايشي به غير از پرسوناژها، در موقعيت هاي ديگري قرار نمي گيرد. بازيگر پانتوميم درست مثل يك روح كه حالا دچار تناسخ شده از انسان به حيوان، از حيوان به اشيا، از اشيا به نباتات و... تبديل مي شود. يك بازيگر پانتوميم تنها پرسوناژ يا يك شخص نمايشي نيست؛ بازيگر شما هستي، بازيگر ميكروفون است، قندان مي شود، پروانه مي شود و آبي مي شود كه روان است! خب، خيلي تمركز مي خواهد. راجع به نگاه فلسفي پانتوميم بايد گفت جهان حاضر، جهاني دوست داشتني نيست؛ جهاني پر از بي عدالتي، بيماري، فقر و اينهاست. مثلا نگاه فلسفي مارسل مارسوس مي گويد: من نتوانستم اين جهان را تغيير بدهم، من نتوانستم ريشه جنگ را بخشكانم، ولي در دنياي پانتوميم با يك حركت و در يك چشم برهم زدن ريشه جنگ خشكيده مي شود. در پانتوميم هستي به آنگونه كه در بدو خلقت بوده ساده تر قابل تبديل است. با سه تا حركت مي شود در پانتوميم موقعيت انسان به بن بست رسيده فعلي را نمايش داد. اگر بخواهي بگويي بايد كتاب ها بنويسي! اوه!...
مكاتب مختلف و...؛ سه حركت مارسل مارسوس در نمايش بيپ، انسان معاصر قرن بيستمي را نشان مي دهد؛ تنها در پنج دقيقه.
انرژي هاي گروهي
صحبت ما تمام مي شود، ولي مي دانم كه مثل هميشه كه گفته ام، ناگفته ها مي مانند و من؛ مثل هميشه. از ميان همين ها مي گردم و دم دماي خداحافظي مي پرسم: براي پانتوميم چه فكري كرده ايد؛ گسترش، فراگيري و...؟ مي گويد: الان دو - سه نفري بيشتر نيستيم كه تدريس مي كنيم؛ يا من درس مي دهم يا ناصر آقايي يا ديگران. جمع كثيري از بچه ها مشتاق فعاليت در اين رشته هستند. تصميم دارم تا چند سال آينده اين جمع كثير هم كاملا آماده شوند و نيروي يكي دو نفري ما كاملا تكثير شود و بعد پيش خودم فكر مي كنم كه اين انرژي هاي گروهي چه كارها كه نمي كند!
چند سالگي؟! 
بخشي از تحصيلات عليرضا خمسه در رشته روان شناسي است. همين نكته به علاوه جديت او نسبت به تحصيلات و رشته اش كافي است تا بخش بزرگي از بحث ها مربوط به مباحث روان شناختي و ارتباط آن با رشته نمايش و خصوصا شاخه پانتوميم شود.
جالب اينجاست كه عليرضا خمسه مي گويد:  من كه در 12 سالگي نمايش و بازيگري را انتخاب كرده ام در اصل انتخاب شده ام. همه ذهنيت هاي ما در فاصله سال هاي يك تا پنج سالگي شكل مي گيرد. با تعجب عجيب و غريبي مي پرسم: چند سالگي؟! و بعد قانعم مي كند كه اين انتخاب شدن ها آنقدر ها هم جبري نيست.]]>
</TEXT>
</DOC>
<DOC>
<DOCID>HAM2-841012-016</DOCID>
<DOCNO>HAM2-841012-016</DOCNO>
<ORIGINALFILE>/1384/841012/irshahr/_yeksh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[پشت صحنه
يك داور جدي]]>
</TITLE>
<TEXT>
<IMAGE>/1384/841012/irshahr/008121.jpg</IMAGE>
<![CDATA[
گفت و گوي من با عليرضا خمسه در فرهنگسراي نياوران شكل گرفت؛ جايي كه او مشغول بازبيني نمايشنامه خواني بود؛ براي دومين جشنواره سراسري نمايشنامه  خواني كه 26 تا30 آذرماه در همين فرهنگسرا برگزار شد. دلم مي خواست گفت وگو قبل از برگزاري جشنواره چاپ مي شد تا اين جشنواره و حداقل كليت نمايشنامه خواني اينقدر مهجور نمي ماند ولي افسوس كه تقويم كاري، مجالي بيشتر از اين مهيا نكرد. اتفاقا نمايشنامه اي كه در حال بازخواني يا بازبيني هيات داوران بود تعزيه اي بود مربوط به واقعه كربلا و باورم نمي شد اين عليرضا خمسه جدي و اخمو همان عليرضا خمسه اي باشد كه دقايقي بعد قرار است پاسخ تمام پرسش هاي مرا با شوخي و طنز بدهد. به هرحال به قول خودش، بازيگر هرلحظه به شكلي بت عيار است.
خاطره هاي يك فرهنگسرا
اين نكته اي كه در اينجا و در اين حاشيه مي آورم شايد در خلال گفت و گو هم يكي دوباري مطرح شده ولي مطمئنم حسي كه روبه روي من و چهره خمسه اتفاق مي افتاد در جمله هاي گفت وگو مشهود نيست. بخش مفصلي از صحبت هاي ما دو نفر به پانتوميم اختصاص داشت. عليرضا خمسه چندبار تاكيد كرد كه اولين پانتوميم را در سال 56 در همين فرهنگسرا ديده؛ در جشنواره اي كه به همت باني اين فرهنگسرا، آقاي شيروان لو برگزار شده است. حس نوستالژيك عجيب و غريبي توي چشمهايش بود وقتي از آن روز و ديدن اولين پانتوميم مي گفت و اينكه اين رشته و مسير بسيار سخت را برمي گزيند كه خب البته راجع به سختي هاي آن زياد صحبت كرديم و بخش تقريبا كاملي از آن در متن مصاحبه آمده است.
برخلاف رسم
شايد نه معروف باشد و نه مرسوم كه نوشته اي شبيه بيوگرافي در اواسط ليد يك گفت وگو جا بگيرد اما قبول كنيد كه هم از گفتن برخي نكات بيوگرافي گونه چاره اي نيست و هم اينكه قرار نيست اين نوشته ها بيوگرافي باشد. شايد در روند يك گفت وگو صحبت هايي رد و بدل شود كه اين نوشته ها به تبيين آنها كمك كند؛ آن هم براي مصاحبه كننده اي مثل من كه پريشاني ام، يك گفت وگوي پريشان به بار مي آورد. عليرضا خمسه متولد سال 1331 است. تحصيلات خود را تا مقطع كارشناسي در رشته روان شناسي و در دانشگاه ملي سابق و شهيد بهشتي كنوني دنبال كرده و بعد از آن به فرانسه مي رود و در دانشگاه ون سن پاريس شاخه هاي متنوع و مختلفي از نمايش را دنبال مي كند. خودش مي گويد: من از بي سوادهاي اين رشته ام، مي دانم كه سوابق تدريس و تحقيق عليرضا خمسه بر جمع كثيري پوشيده نيست، ضمن اينكه حضور مستمر او در جمع هاي دانشجويي، علاقه و جديتش را نسبت به تحصيل و تدريس نمايان مي كند. از كشورهاي در حال توسعه و شعار آموزش محور توسعه ياد مي كند و بعد از پرسش هاي من در باب دانشجويانش نكته جالبي را مي گويد؛ اگر باور داشته باشي كه چيزي بلد نيستي يا كمتر مي داني بيشتر يادخواهي گرفت و من نسبت به دانشجويان سعي كرده ام اينگونه باشم. خلاصه، بحث تدريس و دانشجويي و... مي رود به دوران دانشجويي خودش و ادامه مي دهد: چهارسال در پاريس، دوره هاي مختلف بازيگري را با گرايش هاي متفاوت گذراندم. پاريس كه مي دانيد، مركز كارهاي مختلف شاخه هاي هنري و خصوصا كار ما( بازيگري)است. لوكوك آنجا كلاس دارد، مارسل مارسوس از سال 1979 آنجا مدرسه بزرگي دارد و... ورك شاپ هاي يك هفته اي آنجا هست و... بستگي به بودجه ات دارد. همين ورك شاپ ها چهار ساله هم هست، بايد به جيبت نگاه كني. من همين الان به بچه هايي كه قصد تحصيل ياادامه تحصيل دارند توصيه مي كنم كه حتما بروند پاريس. فضاي پويايي براي پيشرفت هست. اينجا متاسفانه دو واحد بيشتر نيست. مگر چقدرمي شود در اين فرصت كوتاه آموخت؟ و بعد يادم مي افتد كه در سرفصل هاي رشته ادبيات هم ادبيات معاصر با اين همه پيشينه و پسينه و گستردگي و تنوع و عمق و تازگي و جهان بيني هاي بكر، تنها سهمي 4واحدي در 137واحد دارد؛ آن هم دو واحد براي نظم و 2واحد براي نثر، اما مثلا شاعري مثل مسعود سعدسلمان با مباحثي تكراري يك سهم مستقل 2واحدي دارد و... بگذريم.
هميشه كمدين
عليرضا خمسه در هر حال و هر شرايطي يك كمدين است. هم خودش تاكيد مي كند و هم خودم مي توانم بفهمم؛ حتي وقتي حركتي يا گفته اي از او خنده دار نباشد- البته نه به معناي مضحك- اين نكته را به را حتي مي شود از اولين پاسخ هايش به اولين سؤال هايم فهميد. راستش اول گفت وگو فكر كردم چه ساعت يا به هر حال زمان سختي را خواهم داشت، چون طبيعتا آنقدرها براي فضاهاي طنزآماده نبودم و مثلا نمي دانستم براي رسيدن از نقطه اي سراسر شوخي به نكته اي سرتا پا جدي چه بايد بكنم ولي هرطور شد گفت  وگو شاد و پر از طنز آغاز شد در حدي كه بعد از هر گفت ي، گو ي خنده بود ولي بسيار جدي و حتي گاهي بغض آلود ادامه يافت. هرچند كه همين بغض ها در خنده هاي هميشه عليرضا خمسه پنهان مي شد و غم ها با شادي انگاري هايش مجال بروز نمي يافت. اين را زماني متوجه مي شوم كه از غم نان حرف مي زنيم و او مي گويد: اين اصطلاح تراژدين هاست، ما كمدين ها مي گوييم: شوق نان....]]>
</TEXT>
</DOC>
<DOC>
<DOCID>HAM2-841012-017</DOCID>
<DOCNO>HAM2-841012-017</DOCNO>
<ORIGINALFILE>/1384/841012/irshahr/_yeksh.htm</ORIGINALFILE>
<ISSUE>دوشنبه 12 دي 1384 - - 3890</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نوستالوژي
هشيار و بيدار]]>
</TITLE>
<TEXT>
<IMAGE>/1384/841012/irshahr/008124.jpg</IMAGE>
<![CDATA[
نسل من هم از نسل  همان بچه هايي است كه كودكي و نوجواني خود را با خاطره هاي تلخ آژير قرمز و رفتن به پناهگاه يا دامنه كوه و شب در ماشين ماندن و راديو كوچك يك موج ترانزيستوري بابا و خلاصه بمباران شهرها و محله ها و شكسته  شدن شيشه خانه قبلي عمو اينا و... گذرانده اند. وقتي مثل هميشه برمي گردم و به گذشته نگاه مي كنم، آنچنان بازي كودكانه اي غير از فوتبال توي كوچه يادم نمي آيد. شايد بيشتر تلويزيون مي ديدم؛ جالب اينكه از آن همه برنامه تلويزيوني كودك و نوجوان هم غير از يكي - دو تا كارتون - چون به آن صورت برنامه هاي توليدي افزون نشده بود چيز ديگري خاطرم نيست، ولي جالب تر اينكه برنامه هشيار و بيدار خوب در خاطرم مانده؛ با شادي هاي كودكانه و خاص عليرضا خمسه(بيدار)و كسي كه نقش هشيار را بازي مي كرد و به رغم هميشه خواستنم تا روز گفت وگو با عليرضا خمسه اسمش را نمي دانستم.
از زماني كه عليرضا خمسه به ذهنم رسيد براي يك گفت وگوي مفصل تا وقتي كه نشستم و واكمن را روشن كردم، 2 مطلب مهم به عنوان پيرنگ مصاحبه مدنظرم بود؛ پانتوميم و هشيارو بيدار؛ شايد به خاطر اينكه كمتر به اين دو موضوع پرداخته شده، يا من كمتر ديده ام.
بحث هاي مفصل مربوط به پانتوميم را به متن گفت وگو بردم و خلاصه، آن همه بحث قشنگ راجع به هشيار و بيدار را به خاطر احساسات هميشه نوستالژيك گذشته، به حاشيه مصاحبه آوردم؛ هميشه حاشيه همه صفحات هم مثل من حس هاي عجيب و غريب دارد.
خودش راجع به هشيار و بيدار مي گويد: جزو كارهاي اول من است؛ سال 64. مهمترين چيزي كه براي من از هشيار و بيدار مانده، اين است كه اين برنامه  حاصل تلاشي گروهي بود در شرايط بسيار سخت ايران؛ بمباران شهرها. همه شهرهاي كشور درگير جنگ بودند. تلاش اين گروه از جمله خود من بر اين بود كه حداقل ما بچه ها را در اين بحران شاد نگه داريم.
بعد مي پرم وسط صحبتش كه: ببخشيد اسم آن آقايي كه نقش هشيار را داشت...؟ و جواب مي دهد: محسن يوسف بيگ بعد مي گويم: فعاليت نمي كنند؟ و پاسخ مي دهد: پيش بيايد، چرا نه؟ و عذرخواهي مي كنم و مي خواهم كه ادامه دهد: ما بعضي وقت ها مشغول ضبط بوديم كه وضعيت قرمز اعلام مي شد. حتي خيلي از وقت ها در زمان پخش برنامه، وضعيت قرمز اعلام مي شد. در هر دو حالت ما هم مثل بقيه مردم به پناهگاه  ها مي رفتيم. زمان ضبط، ما در استوديو تلويزيون بوديم؛ جام جم. اين خيلي مهم بود؛ شاد كردن بچه ها. در آن شرايط هر كسي تلاش داشت. ما هم تلاش مي كرديم در شرايط بحراني بمباران، بچه ها را بخندانيم و خوشحال كنيم. كار هم به دليل تنوع تيپ هايي كه داشت و حتي نوع نگاه سازندگان و شوخ و شنگي كه در كار بود به اضافه طراوت و تازگي به سرعت بين مخاطب هاي كودك و نوجوان جا باز كرد. هنوز بعد از 18 سال، خيلي ها به من مي گويند: بيدار. بچه هاي آن نسل همه بزرگ شده اند، زن گرفته اند، شوهر كرده اند، بچه دار شده اند، ولي هنوز به من مي گويند بيدار!
به لحاظ بازيگري براي من يك موقعيت بود. چون برنامه را به صورت مسابقه براي شركت كنندگان اجرا مي كرديم در لحظه بايد لباس عوض مي كرديم و مجبور بوديم به تغيير و تعويض در همه زمينه ها؛ از فرم گريم و لباس تا نوع بازي؛ سياهپوست، روستايي، وسترن، شهري. موقعيت خوبي بود براي تجربه هاي سخت. آقاي محمد عيوضي و صادق عبداللهي همزمان نويسنده و كارگردان برنامه بودند.... مي پرسم: شما هم در نوشتن يا كلا ايده پردازي دخيل بوده ايد؟ و ادامه مي دهد: نمي شود كه ايده نداد. طبيعي است كه كار، گروهي از آب درمي آيد؛ خصوصا كه آن كار مبتني بر مهارت هاي بازيگر بود. تغيير زيادي داده شد تا شكل اصلي و دلخواه دربيايد. از اين بابت گفتم يك موقعيت بود كه در نيم ساعت - يك ساعت مي توانستيم چند شكل بازي مختلف بكنيم. اين تغيير را دوست  داشتم. ضمن اينكه زمان پخش برنامه، جمعه بعد از ظهر بود. اغلب بچه ها از روي عادت - كه هنوز هم اين عادت مانده- مي نشستند و اين برنامه را مي ديدند؛ يعني اين برنامه به شدت و به سرعت توده گير شد، يعني عموم بچه ها در همه جاي ايران، اين برنامه را ديدند و من تبديل شدم به يك چهره تلويزيوني؛ با اين كار شايد خوب نباشد كه بگويم، ولي دوستم داشتند. يادم مي آيد با بچه ام رفته بودم بيرون؛ كوه. آن موقع مثلا بچه من حدود 6 سال داشت. بعد بچه اي با مادرش من را ديد. آن بچه داشت آن موقع مادرش را مي زد. مادرش به من گفت: اين به خاطر شما دارد مرا مي زند. پرسيدم: چرا؟ گفت: گريه مي كند و مي گويد اين كه توي تلويزيون خودش بچه است، چرا بچه دارد؟ از اين خاطره ها زياد بود. خدا را شكر همه برخوردهاي مردم مثبت بود. شامل مرور زمان شده و فقط شيريني اش به يادم مانده.]]>
</TEXT>
</DOC>
<DOC>
<DOCID>HAM2-841012-018</DOCID>
<DOCNO>HAM2-841012-018</DOCNO>
<ORIGINALFILE>/1384/841012/news/_akhar.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فيلم هاي دو بخش جشنواره كامل شد
5 فيلم مسابقه و 17 فيلم ميهمان معرفي شدند]]>
</TITLE>
<TEXT>
<IMAGE>/1384/841012/news/011859.jpg</IMAGE>
<![CDATA[
گروه ادب و هنر: اسامي 5 فيلم بلند سينمايي بخش مسابقه سينماي ايران و 17 فيلم بلند ميهمان اين بخش از بيست و چهارمين جشنواره فيلم فجر اعلام شد.
به گزارش روابط عمومي جشنواره فيلم فجر، فيلم هاي «چند مي گيري گريه كني؟» ساخته شاهد احمدلو، «سينه سرخ» ساخته پرويز شيخ طادي، «عصر جمعه» ساخته مونا زندي حقيقي، «قتل آنلاين» ساخته مسعود آب پرور و «زمان مي ايستد» از عليرضا اميني در بخش مسابقه سينماي ايران جشنواره حضور دارند. همچنين فيلم «گفت وگو با سايه» ساخته خسرو سينايي نيز در بخش خارج از مسابقه به نمايش درمي آيد.
پيش از اين نيز 19 فيلم بلند سينمايي بخش مسابقه سينماي ايران اعلام شده است كه با احتساب اين 5 فيلم، تعداد فيلم هاي اين بخش به 24 فيلم رسيد و يك فيلم نيز در بخش خارج از مسابقه به روي پرده مي رود.
در بخش ميهمان نيز فيلم هاي «آتش بس» ساخته تهمينه ميلاني، «آفسايد» ساخته جعفر پناهي، «ستاره ها جلد سه(ستاره بود)» ساخته فريدون جيراني، «ابراهيم خليل الله» ساخته محمدرضا ورزي، «از دوردست» ساخته رامين محسني، «اسب» از بابك محمدي، «شبانه» ساخته اميد بنكدار و كيوان علي محمدي، «برج سرطان» از ابراهيم شيباني و «پروانه اي در مه» از محمدجواد كاسه ساز به نمايش درمي آيد.
برپايه اين گزارش، سامان سالور با فيلم «چند كيلو خرما براي مراسم تدفين»، مهرداد خوشبخت با فيلم «جاي او ديگر خالي نيست»، پوران درخشنده با فيلم «رؤياي خيس»، عباس رافعي با فيلم «راه طي شده»، نادر طالب زاده با فيلم «مسيح»، مازيار محمدي نژاد با فيلم «هفت رنگ»، ابراهيم وحيدزاده با فيلم «شام عروسي» و وحيد موسائيان با فيلم «خانه روشن» در اين بخش حضور دارند.
فيلم هاي بيست وچهارمين جشنواره بين المللي فيلم فجر در 14 سالن سينما براي مخاطبان به نمايش درمي آيد و علاقه مندان مي توانند فيلم هاي مورد نظر خود را در سالن هاي سينمايي استقلال، آستارا، بهمن 1 و،2 پايتخت، سپيده، عصرجديد 1، 2 و،3 فلسطين 1، 2 و 3 ببينند.
در سينماهاي، فرهنگ، فلسطين و استقلال علاوه بر نمايش فيلم هاي بخش هاي مختلف جشنواره، فيلم هاي بخش مسابقه سينماي ايران با حضور و معرفي دست اندركاران اين آثار به نمايش درمي آيند.
بيست و چهارمين جشنواره بين المللي فيلم فجر از 30 دي ماه تا 10 بهمن ماه امسال در تهران برگزار مي شود.]]>
</TEXT>
</DOC>
<DOC>
<DOCID>HAM2-841012-019</DOCID>
<DOCNO>HAM2-841012-019</DOCNO>
<ORIGINALFILE>/1384/841012/news/_akhar.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[افزايش فيلمهاي دفاع مقدس در تلويزيون]]>
</TITLE>
<TEXT>
<IMAGE>/1384/841012/news/011862.jpg</IMAGE>
<![CDATA[
ايسنا: شبكه هاي تلويزيوني طي ماه هاي گذشته به موضوع جنگ توجهي ويژه نشان داده اند.
بنابراين گزارش، سريال «روح مهربان» كه از شبكه يك پخش شد، نمونه اي از اين برنامه هاي نمايشي است كه داستان آن گذري به جنگ تحميلي دارد. اين سريال ساخته  امير قويدل است.
فيلم تلويزيوني «پايان تاريكي» نيز به كارگرداني محمدتقي راوندي در حال ساخت است. اين فيلم به روابط آدم هاي جنگ نگاهي انساني دارد.همچنين امير عباس كني كه پيش از اين تهيه  سريال «ريشه در زمان» با موضوع شهداي جنگ تحميلي را بر عهده داشته، فيلم تلويزيوني «ستاره بهاري» را به دور از فضاي جنگ و با بهره گيري از مضامين دفاع مقدس به مخاطب ارائه مي دهد.
مركز مستند سازي سيما نيز از ساخت برنامه هايي با موضوع دفاع مقدس بي بهره نبوده و به تازگي مستند «بوي بهشت» را توليد كرده است.
اين مجموعه تصويرگر تلاش نخبگان است كه پس از پايان دفاع مقدس، وارد عرصه علم و دانش شده و در اين عرصه به پيشرفت هاي چشمگيري نايل شده اند.
كارگردان و نويسنده  اين مجموعه مستند سيدرضا اورنگي است و تهيه كنندگي آن را حميد مهدوي فر به عهده دارد.همچنين گروه حماسه و دفاع شبكه  يك سيما چندي است كه به ساخت فيلمي سينمايي با موضوع دفاع مقدس و با هدف شركت در جشنواره  فيلم فجر اقدام كرده است. اين فيلم(عروس كوهستان)را يوسف سيد مهدوي كارگرداني كرده است. تصويربرداري فيلم تلويزيوني «مهربانو» نيز همزمان با آغاز هفته  دفاع مقدس آغاز شد.اين فيلم كه در گروه حماسه و دفاع شبكه اول سيما تهيه مي شود، داستان زني ميانسال به نام مهربانو را روايت مي كند كه با گذشت چند سال از جنگ ايران و عراق همچنان توهمات و رؤياهاي جنگ با اوست.]]>
</TEXT>
</DOC>
<DOC>
<DOCID>HAM2-841012-020</DOCID>
<DOCNO>HAM2-841012-020</DOCNO>
<ORIGINALFILE>/1384/841012/news/_akhar.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برنامه همايش موسيقي خراسان و ماوراءالنهر اعلام شد]]>
</TITLE>
<TEXT>
<IMAGE>/1384/841012/news/011856.jpg</IMAGE>
<![CDATA[
گروه ادب و هنر: همايش موسيقي خراسان و ماوراءالنهر كه پيش درآمدي بر همايش بين المللي قطب الدين شيرازي است از صبح فردا در موزه هنرهاي معاصر تهران آغاز به كار مي كند.
اميرحسين پورجوادي؛ دبير همايش بررسي موسيقي خراسان و ماوراءالنهر در گفت وگويي با همشهري ضمن اعلام اين خبر گفت: در اين همايش دوروزه كه به همت بنياد ايران شناسي، فرهنگستان هنر و موزه هنرهاي معاصر تهران برگزار مي شود، جمعي از چهره هاي بين المللي قوم موسيقي شناسي(اتنوموزيكولوژي)جهان، همانند استيون بلوم، ريچارد ولف و عبدالولي عبدالرشيدف و نيز چهره هاي شاخص قوم موسيقي پژوهي ايران چون ساسان فاطمي، محمدرضا درويشي، هومان اسعدي، منصوره ثابت زاده، حسين ميثمي و... حضور دارند كه درباره ويژگي هاي موسيقي خراسان بزرگ سخنراني مي كنند.
به گفته پورجوادي علاوه بر سخنراني هاي علمي دو كارگاره موسيقي خراسان و شش مقام تاجيكستان نيز در اين همايش برپا خواهد شد كه اولي عصر سه شنبه از سوي بابك راحتي، محقق و نوازنده دوتار خراسان و دومي صبح چهارشنبه از سوي عبدالولي عبدالرشيدف، محقق و موسيقي شناس صاحب نام تاجيكي ارائه خواهد شد.
ازجمله سخنراني هاي مهم اين همايش سخنراني استفان بلوم موسيقي پژوه پيشكسوت آمريكايي است كه داستان حضرت علي(ع)و امام رضا(ع)را در نغمه هاي بخش هاي شمال خراسان مورد بررسي قرار مي دهد. همچنين ريچارد ولف، ديگر پژوهشگر آمريكايي نيز درباره تعزيه متحول سخنراني خواهد كرد.
وي همچنين از سخنراني آمنه يوسف زاده، محقق ايراني مقيم فرانسه درباره تأثير ادبيات كلاسيك و عاميانه بر نغمه هاي موسيقي شمال خراسان يادكرد.
اجراي دوتازنوازي استاد عبدالله سروراحمدي كه از نوازندگان پيشكسوت و صاحب سبك دوتار خراسان است و نيز علي غلامرضايي ازجمله برنامه هاي ديگر اين همايش است كه اجرا خواهد شد.]]>
</TEXT>
</DOC>
<DOC>
<DOCID>HAM2-841012-021</DOCID>
<DOCNO>HAM2-841012-021</DOCNO>
<ORIGINALFILE>/1384/841012/news/_akhar.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اصل مطلب]]>
</TITLE>
<TEXT>
<![CDATA[ابوالفضل زرويي نصرآباد
در محاسن و معايب منشي فرمايد
پسرم، در مراودات مدير
نقش منشي، اساسي است و خطير
منشي ات گوشواره تو بود
ويترين اداره تو بود
ويژگي هاي منحصر دارد
دم در، نقش فيلتر دارد
منشي از حالت نگاه رييس
از سر صبح، مي دهد تشخيص
كه جناب رييس، شنگول است
يا بداخلاق، طبق معمول است
به كسي، بي كه هيچ بر بخورد
مي تواند به پنبه سر ببرد
گربگويي: «شب است» گويد: «آه
آري، اين هم ستاره، اين هم ماه!»
مي كند هرچه داشت، صرف رئيس
نزند حرف، روي حرف رئيس
نشنوي وقت خواب و وقت عمل
داد و فريادش از اتاق بغل
نكند هرگز از نجابت اصل
تلفن هاي بي خودي را وصل
پاي اغيار اگر كه وا گردد
دفترت كاروانسرا گردد
منشي ات گر دهد به مردم رو
هركس و ناكسي مي آيد تو
چاك چرت تو پاره خواهد ماند
جدولت نيمه كاره خواهد ماند
بهر آن كس كه حيثيت دارد
جنس منشي اهميت دارد
گيرم آيينه ايد و پاك و مصون
منشي ات «رابعه»، خودت «ذوالنون»
وقتي آن بدزبان توهم كرد
چه توان با زبان مردم كرد؟
گر به شيرين و نرگس و ليلا
همسرت شك كند، كه واويلا!
مي شود در نجابتت ترديد
بعد از آن، روز خوش نخواهي ديد
من كه گويم بگير، تلويحا
منشي پيرمرد، ترجيحا
زشت و بدخلق و بد ادا، بهتر
ناخوش آواز و بدصدا، بهتر
تا تو با يك چنين كسي طرفي
نخورد بر تو انگ بي شرفي
منشي خوب، كيمياست، پسر
چون جواهر، گرانبهاست، پسر]]>
</TEXT>
</DOC>
<DOC>
<DOCID>HAM2-841012-022</DOCID>
<DOCNO>HAM2-841012-022</DOCNO>
<ORIGINALFILE>/1384/841012/news/_akhar.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[آغاز داوري نهايي انتخاب كتاب سال سلام بچه ها]]>
</TITLE>
<TEXT>
<![CDATA[مهر: داوري نهايي نهمين دوره انتخاب كتاب سال «سلام بچه ها» و «پوپك» تا پايان هفته جاري به اتمام مي رسد و برگزيدگان طي مراسمي در اواخر دي ماه معرفي و تقدير خواهند شد.نهمين دوره انتخاب كتاب سال سلام بچه ها و پوپك در دو بخش شعر و داستان و پژوهش برگزار مي شود كه در بخش شعر پانزده عنوان اثر و در بخش داستان و پژوهش چهل اثر به مرحله پاياني راه پيدا كرده اند.دبير جشنواره انتخاب كتاب سال سلام بچه ها و پوپك حجت الاسلام عبدالله حسن زاده آملي است كه هم اكنون در جايگاه مديرمسئول سلام بچه ها و پوپك مشغول به كار مي باشد.
مجيد ملا محمدي - شاعر و يكي از داوران اين جشنواره، ياد آور شد: در اين جشنواره به ادبيات ديني و آييني نگاه ويژه اي مي شود كه در اين بخش آثار خوبي نيز ارائه شده است.اما در بخش داستان كتابها از نظر كيفي نسبت به سال گذشته افت داشته اند كه بيشتر آثار ترجمه بوده و اكثرا ترجمه هاي ضعيفي بودند و كمتر با آثار تاليفي برخورد كرديم و همچنين در بخش شعر، كتاب هاي شعر نسبت به سال گذشته رشد كمي و كيفي داشته است.
در اين جشنواره كه در تهران برگزار خواهد شد بيست عنوان اثر برگزيده معرفي خواهد شد.]]>
</TEXT>
</DOC>
<DOC>
<DOCID>HAM2-841012-023</DOCID>
<DOCNO>HAM2-841012-023</DOCNO>
<ORIGINALFILE>/1384/841012/news/_akhar.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كوتاه از هفت هنر]]>
</TITLE>
<TEXT>
<![CDATA[* فيلم كوتاه «يك شب مهماني» ساخته شهرام ميراب اقدم در بخش مسابقه جشنواره فجر به نمايش درمي آيد. اين فيلم به مدت 10 دقيقه داستان پيرزن و پيرمردي را عنوان مي كند كه براي رفتن به مهماني آماده مي شوند.
* كنسرت گروه صنم به سرپرستي و آهنگسازي اميرعباس ستايشگر و همراهي 6 نوازنده در ساعت 19 روزهاي 15 و 16 دي در تالار رودكي برگزار مي شود.
* دن كاميلو به كارگرداني كوروش نريماني در تالار چهارسو بر صحنه است. در اين نمايش كه ساعت 45/19 به اجرا درمي آيد سيامك صفوي، شهرام حقيقت دوست، محمدرضا جوزي، امير دلاوري و... به ايفاي نقش مي پردازند.
* پرويز مشكاتيان نوازنده سنتور در بزرگداشت ايرج بسطامي سخنراني مي كند. اين مراسم روز 15 دي ساعت 30/15 در تالار وحدت برگزار خواهد شد.
* 6 نمايش حرفه اي را چهره صاحب نام تئاتر كشور به سفارش شوراي برگزاري جشنواره تئاتر فجر آماده اجرا مي كند. دكتر قطب الدين صادقي، رضا صابري، حسين عاطفي، عزت الله مهرآوران، نصرالله قادري و اكبر زنجانپور، كارگرداناني هستند كه اين نمايش ها را بر صحنه مي برند.
* 12 نفر از خوشنويسان كشور با برگزاري نمايشگاهي از نفيس ترين آثارشان در خانه هنرمندان عوايد حاصل از فروش تابلوهايشان را به باغ هنر بم اختصاص دادند.
*  موزه هنرهاي معاصر آثار «سهراب سپهري» نقاش و شاعر معاصر را امروز مورد بحث و بررسي قرار مي دهد.اين برنامه ساعت 16 در گالري شماره دو موزه برگزار خواهد شد.
* فيلم «يادداشت بر زمين» ساخته علي محمد قاسمي به بخش مسابقه جشنواره روتردام هلند راه يافت.اين فيلم كه در جشنواره هاي ونيز، بوسان، ليدز و براتيسلاو به نمايش درآمده، در جشنواره فجر نيز حضور دارد.]]>
</TEXT>
</DOC>
<DOC>
<DOCID>HAM2-841012-024</DOCID>
<DOCNO>HAM2-841012-024</DOCNO>
<ORIGINALFILE>/1384/841012/news/_akhar.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ستون آخر]]>
</TITLE>
<TEXT>
<![CDATA[سردبير
* روز پنجشنبه براي رسيدن به مجلس ختم پدر يكي از همكاران مجبور شدم با موتور بروم. از زماني كه سردبير روزنامه هستم چندبار به جاي تاكسي و اتوبوس از موتور استفاده كرده ام. مثل همه مسافران موتور به خاطر سرعت و عجله اما اين بار جدي تر به دور و بر خودم نگاه كردم.(البته جاي دشمنتان خالي صبح شنبه يك تصادف وحشتناك موتوري در اتوبان مدرس ديدم كه گمان كنم فعلاً چند روزي موتورسواري را كنار بگذارم!)اما به هرحال آن روز وقتي فاصله طولاني تا جواديه را بر ترك موتور مي رفتم با خودم فكر مي كردم چقدر با نگاه سردبيري ديدني هاي تازه و جالب توجه در اين كوچه پس كوچه ها و خيابان ها هست؟
(راستي شنيده ام كه آقاي قاليباف چندبار با موتور اين طرف و آن طرف رفته، برايم خيلي جالب بود و مي خواستم از خود دكتر بپرسم كه نشد. اگر سئوال كردم ماجرا را برايتان خواهم نوشت)
من البته تهران را و شهرها را و زندگي را خوب مي شناسم. در شهرهاي مختلف يا زندگي كرده يا حضور مكرر داشته ام. در همين تهران محله هاي مختلف را تجربه كرده ام و يا لااقل به خاطر آخوند بودنم از پونك تا نارمك و از اقدسيه تا نازي آباد منبر رفته ام. در هر كوچه و خيابان دوستان و رفقايي از تيپ هاي مختلف دارم و با آنها آشنايم. قبل از روحاني شدن بارها از اين كوچه ها و خيابان ها عكس گرفته ام و... اما بازهم وقتي امروز با اين نگاه به مردم و زندگي و شهر و خيابان مي گذرم اين همه چيزهاي تازه هست...
چرا؟
شايد به اين دليل كه سرعت تغيير و تحولات بيشتر از تحليل و مطالعه و بررسي توي اتاق و پشت ميز است. زندگي و شهر يك موجود زنده است كه از هزار و يك عامل متاثر مي شود و دائم تغيير مي كند و...
به خاطر همين مديراني كه توي اتاق خودشان محبوسند و براساس خاطرات و اطلاعات كودكي و نوجواني شان تصميم مي گيرند و قانون وضع مي كنند هميشه از قافله عقب هستند.
كاش مي شد همه كساني كه قرار است كاري را برعهده بگيرند مي توانستند كمي توي خيابان ها و كوچه ها و كنار همين مردمي كه برايشان خدمت مي كنند باشند و...
و كاش ما روزنامه نگاران فرصت مي كرديم به جاي سروكله زدن با تلكس و سايت و بحث و بررسي پشت درهاي بسته و اتاق هاي پر از كاغذ و كتاب كمي به واقعيت جاري زندگي نگاه كنيم و...
شايد آن وقت همين همشهري خيلي همشهري تر مي شد...
* خدا را چه ديده ايد، شايد با كمك شما شد!]]>
</TEXT>
</DOC>
<DOC>
<DOCID>HAM2-841012-025</DOCID>
<DOCNO>HAM2-841012-025</DOCNO>
<ORIGINALFILE>/1384/841012/news/_akhar.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه
قلق گيري
ابراهيم زاهدي مطلق]]>
</TITLE>
<TEXT>
<![CDATA[خوشبختانه _ به گفته وزير ارشاد _ در هيات دولت اراده اي وجود دارد كه مي خواهند به هنرمند بيش از گذشته ارج نهند و حرمت بگذارند. منتهي مي گويند بدقلقي هايي در بعضي گوشه و كنار وجود دارد.
اين كه پس از سالها انتظار، گوش اهل هنر اين نكته را از يك مسئول مي شنود كه در گوشه و كنار بدقلقي هايي وجود دارد، جاي شكرش باقي است. حداقل فايده اين حرف، پذيرفتن اين نكته است كه «هنرمندان قلق دارند». پس چه بايد كرد؟
نظاميان و پادگانيان اصطلاحي دارند به نام «قلق گيري» تا به سربازانشان بياموزند كه چگونه مي توان تير را به هدف زد. قلق گيري براي شناخت دقيق اسلحه است. همين طور براي تنظيم تيرانداز با اسلحه و زاويه اي كه از آن به هدف نگاه مي كند.خوب است جناب وزير كه به بدقلقي هاي هنرمندان اشاره كرده و به آن واقف شده اند، مقداري تأمل بفرمايند كه در مجموعه تحت مسئوليت ايشان و ساير مراكز از اين دست، تا چه اندازه در قلق گيري سهل انگاري شده و تير به خطا رفته است.خوب تر است كه جناب وزير بدانند پيش از اين هيات دولت و پيش تر از آن هيات دولت هاي پيشين هم، همگي مي خواستند به هنرمند ارج بنهند و حرمت بگذارند، اما... حكايت همان بدقلقي ها و سهل انگاري در قلق گيري ها و...]]>
</TEXT>
</DOC>
<DOC>
<DOCID>HAM2-841012-026</DOCID>
<DOCNO>HAM2-841012-026</DOCNO>
<ORIGINALFILE>/1384/841012/news/_akhar.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بهارستان]]>
</TITLE>
<TEXT>
<![CDATA[خداترس
گويند در بصره رئيسي بود و روزي در باغ چشمش بر زن باغبان افتاد. آن زن در غايت حسن و در نهايت عفاف بود و باغبان را كاري فرمود تا از او دور شد.
زن را گفت: «برو و درها را ببند» زن رفت و باز آمد و گفت: «همه درها را بستم الا يك در نمي توان بست. گفت: آن كدام است؟ گفت: آن دري است كه ميان تو و آفريدگار است كه به هيچ سبيل آن در بسته نشود.
رئيس چون اين سخن بشنيد، استعفا كرد و به توبت و انابت مشغول شد.
جوامع الحكايات - سديدالدين محمد عوفي]]>
</TEXT>
</DOC>
<DOC>
<DOCID>HAM2-841012-027</DOCID>
<DOCNO>HAM2-841012-027</DOCNO>
<ORIGINALFILE>/1384/841012/news/_akhar.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برگي از تاريخ]]>
</TITLE>
<TEXT>
<![CDATA[اشغال تبريز
با آغاز جنگ جهاني اول و حمله آلمان به روسيه و طرفداري عثماني ها از آلمان و يورش انگليس و ژاپن به نيروهاي آلماني، جنگ جنبه جهاني پيدا كرد. در اين حال، دولت ايران اعلام بي طرفي كرد، ولي اين اقدام ايران از طرف متخاصمين رعايت نگرديد. تا اين كه سپاه امپراطوري عثماني با كمك كردها، تجاوز به خاك ايران را آغاز كرد و شهرهاي اروميه و تبريز بي دفاع را به تصرف خود درآورد و به سمت شمال ايران پيشروي نمود. پس از تجاوز عثماني، دولت روسيه نيز قواي خود را وارد ايران نمود و براي تصرف شهرهاي آذربايجان، جنگ شديدي بين قواي روسيه و سپاه عثماني درگرفت. در اين جنگ دهشتناك كه عده زيادي از مردم آذربايجان كشته و زخمي شده و اموالشان به غارت رفت،سرانجام روس ها پيروز شدند و بر آذربايجان استيلا يافتند.]]>
</TEXT>
</DOC>
<DOC>
<DOCID>HAM2-841012-028</DOCID>
<DOCNO>HAM2-841012-028</DOCNO>
<ORIGINALFILE>/1384/841012/news/_bourse.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[همه خبرها از بورس
طرح اختيار فروش سهام اجرايي شد]]>
</TITLE>
<TEXT>
<IMAGE>/1384/841012/news/011817.jpg</IMAGE>
<![CDATA[
گروه بورس: سخنگوي بورس روز گذشته بار ديگر همه خط هاي خبري را به خود اختصاص داد. او اين بار در كنار ارائه اطلاعات و تحليل هاي تازه، خود به سوژه اخبار رسانه ها تبديل شده بود.
روز گذشته حيدرمستخدمين حسيني كه در كنار رياست هيأت مديره و سخنگوي بورس، سمت معاونت پارلماني وزارت اقتصاد را نيز برعهده داشت از مجموعه وزارت اقتصاد خارج شد تا با تمركز بيشتري به حل و فصل امور بازار سرمايه بپردازد. شنيده ها حاكي است: مستخدمين حسيني پس از اجرايي شدن قانون جديد بازار اوراق بهادار و حداكثر از ابتداي سال آينده به عنوان مديرعامل يك مؤسسه پولي و بانكي خصوصي منصوب خواهد شد و بار ديگر به حوزه فعاليت در بخش خصوصي باز خواهد گشت.
او روز گذشته در گفت وگو با خبرگزاري هاي مختلف ضمن تاييد خبر رفتن خود از وزارت اقتصاد گفت: به دليل حساسيت شرايط بورس در دوران انتقال و از آن جا كه تدوين اساسنامه جديد و تشكيل زيربناهاي لازم براي اجرايي شدن قانون جديد به زمان زيادي نياز دارد فعلا به طور تمام وقت در اين حوزه فعال خواهم بود.
او در عين حال تاكيد كرد: ظرف دو هفته آينده برنامه شغلي آينده خود را تعيين و اعلام خواهد كرد.
رييس هيأت مديره بورس اوراق بهادر در خصوص انتخاب شهرياري به سمت معاونت پارلماني وزارت امور اقتصادي و دارايي توسط دانش جعفري نيز اظهار داشت: چندي پيش از اين سمت استعفا كرده بودم كه خوشبختانه وزير امور اقتصادي و دارايي با آن موافقت كرد.
او در پاسخ به پرسش خبرنگار خبرگزاري مهر كه پرسيده بود با توجه به رفتن شما از معاونت پارلماني وزارت اقتصاد و گمانه زني هاي موجود در خصوص انتخاب شما به عنوان رياست بورس اوراق بهادار با عملياتي شدن قانون جديد بازار سرمايه، آيا اين پست را در صورت پيشنهاد خواهيد پذيرفت؟ گفت: هم اكنون كه در حال نهايي كردن اساسنامه و آيين نامه اجرايي قانون جديد بازار سرمايه براي اجرا هستيم ولي در مجموع تمايلي هم براي پذيرش پست رياست بورس اوراق بهادار با عملياتي شدن قانون جديد بازار سرمايه ندارم.
سخنگوي بورس اوراق بهادار در ادامه از ابلاغ آيين نامه اجرايي «خريد سهم با اختيار فروش» خبر داده است.
حيدر مستخدمين حسيني در گفت وگو با «مهر» گفت: پس از تصويب «خريد سهام با اختيار فروش» در شوراي بورس، هيأت مديره بورس اوراق بهادار آيين نامه مربوط به اين مساله را تصويب كرد. و هم اكنون در حال بررسي حواله هاي رسيده از سوي چند شركت براي واگذاري سهام با اختيار فروش هستيم و بزودي اين كار را عملياتي مي كنيم.
مستخدمين حسيني ضمن خودداري طرح اسامي شركت هايي كه براي واگذاري سهام با اختيار فروش اعلام آمادگي كرده اند، گفت: سود تضمين شده پرداخت به سهامداران در قالب طرح «خريد سهام با اختيار فروش» 5/15 درصد خواهد بود.
سخنگوي بورس در ادامه تأكيد كرد: فعاليت افراد به عنوان كارگزار و معاون به صورت همزمان در بورس امكان  پذير نيست، به عبارت ديگر فعاليت افراد در مقام اجرا و كارگزار در يك مقطع زماني ممكن نيست.
حيدر مستخدمين  حسيني، در گفت وگو با ايلنا، در خصوص انتصاب دو كارگزار رسمي به عنوان دو معاون اجرايي و نظارت گفت: قرار بود كه اين افراد شركت كارگزاري تشكيل دهند؛ اما اين شركت هنوز شكل نگرفته و هنوز اين افراد كارگزار نشدند. اين افراد در حال حاضر تنها يك شغل دارند و آن هم پستي است كه دبيركل بورس به آنها واگذار كرده است.
مستخدمين  حسيني، با تاكيد بر اينكه فعاليت افراد به عنوان كارگزار و معاون به صورت همزمان در بورس امكان  پذير نيست، تصريح كرد: امكان ندارد كسي كه در سازمان بورس فعاليت اجرايي دارد، فعاليت كارگزاري نيز داشته باشد، فقط يكي از اين دو را مي  تواند، انجام دهد. اين دو معاون از مديران سابق بورس بودند كه به مدت 10 سال در اين سازمان به فعاليت مشغول بودند. هيات نظارت بورس نيز فعاليت نداشتن اين افراد به عنوان كارگزار را تاييد كرده است.
او در ادامه گفت: در شرايط ثبات سياسي و اجتماعي و با اجرايي شدن بر اجرايي شدن برنامه  هاي اقتصادي دولت و نيز اجراي كامل برنامه چهارم توسعه، سهم بازار سرمايه در توليد ناخالص داخلي تا پايان برنامه چهارم به 50 درصد ارزش جاري بازار مي  رسد و در پايان برنامه معادل سپرده  هاي بخش خصوصي يا غير دولتي خواهد شد.
مستخدمين حسيني تصريح  كرد: بورس در حال حاضر يك بازار ثانويه است و منحصراً در اين بازار تنها يك محصول در ويترين آن به مردم ارايه مي  شود. چون قانونگذار اجازه تنوع محصول را نداده و فقط مجوز ارايه سهام داده شده، در تنوع عرضه سهام محدوديت ايجاد مي  شد. در قانون جديد اختيار بسيار مناسب و شايسته  اي از سوي قانونگذار براي ايجاد انواع ابزارهاي مالي و تنوع محصولات مالي با سليقه  هاي مختلف به شوراي بررسي اعطا شده است.
رئيس هيات مديره بورس، اظهار داشت: خلأ قانوني موجب شد كه ايجاد سبد سهام يعني تنوع در ارايه محصول جديد به مردم عملي نشود. اما با اجرايي شدن قانون جديد بازار اوراق بهادار از ابتداي سال 85، تحول شايسته  اي در حوزه بازار سرمايه ايجاد خواهد شد.
وي ادامه داد: شركت  هاي بورس بايد منابع مالي خود را از اين بازار تامين كنند كه اين خود باعث كاهش مراجعه براي دريافت تسهيلات به نظام بانكي مي  شود و اين نيز موجب تقاضاي كمتر براي دريافت تسهيلات و كاهش نرخ سود بانكي خواهد شد.
معاون پارلماني وزير امور اقتصادي و دارايي، با بيان اين كه بازار اوليه متولي ندارد، افزود: در حال حاضر، شركت  ها مردم را مورد خطاب قرار مي  دهند و آنان را به خريد سهام دعوت مي  كنند؛ اما اگر مشكلي براي آن شركت  ها رخ دهد، كسي پاسخگوي سهامداران نخواهد بود. مستخدمين حسيني، ادامه داد: در قانون جديد بازار سرمايه، بازار اوليه نيز همچون بازار ثانويه متولي مشخص خواهد داشت و تمام كساني كه مردم را به خريد سهام جهت اجراي طرح  ها و پروژه  ها فرا مي  خوانند، از سازمان بورس اوراق بهادار مجوز دريافت مي  كنند و تحت پوشش آن خواهند بود. رييس هيات مديره بورس، گفت: در شرايط ثبات سياسي و اجتماعي و با اجرايي شدن برنامه  هاي اقتصادي دولت و نيز اجراي كامل برنامه چهارم توسعه انتظار مي  رود كه سهم بازار سرمايه در توليد ناخالص داخلي تا پايان برنامه چهارم به 50 درصد ارزش جاري بازار برسد و در پايان برنامه معادل سپرده  هاي بخش خصوصي يا غير دولتي شود.]]>
</TEXT>
</DOC>
<DOC>
<DOCID>HAM2-841012-029</DOCID>
<DOCNO>HAM2-841012-029</DOCNO>
<ORIGINALFILE>/1384/841012/news/_bourse.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[فقط نيرو كلر 5 درصدي شد]]>
</TITLE>
<TEXT>
<![CDATA[گروه بورس: قيمت هر سهم پلاستيران و لنت ترمز ايران ديروز 5 درصد كاهش يافت.
به گزارش «همشهري» در اين روز نيروكلر تنها شركتي بود كه توانست سقف 5 درصدي رشد قيمت را پر كند.
براي دو شركت سيمان تهران و كمباين سازي طي معاملات اين روز صف خريد تشكيل شد.
بنابراين گزارش 58 نفر ديروز با مراجعه به شركت هاي كارگزاري براي خريد 493 هزار و 314 سهم كمباين سازي به ارزش 3/1 ميليارد ريال دستور خريد صادر كردند.
همچنين 6 نفر ديروز براي خريد 147 هزار و 488 سهم سيمان تهران به ارزش دو ميليارد ريال فرم درخواست خريد پر كردند.
طي معاملات اين روز سهام سرمايه گذاري غدير، سايپا، سرمايه گذاري مسكن، سرمايه گذاري بانك ملي، سيمان هرمزگان و صنايع شيميايي توسط كارگزاران بازارگردان، بازارگرداني شد.
در سوي ديگر بازار روز گذشته سرمايه گذاري غدير و كاشي اصفهان در رديف هاي اول و نخست جدول عرضه جاي گرفتند.
براساس اين گزارش 69 درخواست فروش مربوط به 620 هزار و 681 سهم ايران خودرو به ارزش دو ميليارد ريال تحويل كارگزاري ها شد.
137 نفر نيز در مراجعه به كارگزاري ها 565 هزار و 40 سهم لاستيك دنا به ارزش 8/1 ميليارد ريال در بازار عرضه كردند.
در اين روز كاري پس از شركت هاي ياد شده بيشترين دستور فروش ها براي سهام سرمايه گذاري ملي، سايپا، سيمان اردبيل و نفت پارس صادر شد.]]>
</TEXT>
</DOC>
<DOC>
<DOCID>HAM2-841012-030</DOCID>
<DOCNO>HAM2-841012-030</DOCNO>
<ORIGINALFILE>/1384/841012/news/_bourse.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اساسنامه شركت بورس كشاورزي را به موقع آماده مي كنيم]]>
</TITLE>
<TEXT>
<![CDATA[ايسنا: اميدواريم به موقع بتوانيم اساسنامه شركت آينده بورس كالاي كشاورزي را آماده و ارائه كنيم.
احمد كبيري دبيركل بورس كالاي كشاورزي در اين باره توضيح داد: براي اجرايي كردن قانون و تغيير وضعيت فعلي مان از حالت سازمان به شركت سهامي عام ما يك گروه كاري تشكيل داده ايم كه اميدواريم ظرف مهلت قانوني بتوانيم كارهايمان را انجام دهيم.
وي در پاسخ به اين پرسش كه آيا اساسنامه بورس كالا همزمان با پيشنهاد اساسنامه سازمان بورس و اوراق بهادار تدوين خواهد شد؟ اظهار كرد: در قانون جديد شوراي بورس اوراق بهادار، كالا و يا فلزات داريم ذيل اين شورا مجموعه هاي نظارتي هستند بخش اجرايي بورس كه سازمان كارگزاران است در قالب يك سازمان غيرانتفاعي است در قانون جديد علاوه بر تغييراتي كه در شورا داده شده سازماني پيش بيني شده كه زير نظر اين شورا انجام وظيفه مي كند و آن سازمان مرجع نظارت بر كار شركت هاي سهامي عام بورس هاي سه گانه در آينده خواهد بود.
او ادامه داد به وزير امور اقتصادي و دارايي و رئيس شوراي بورس پيشنهاد كرديم كه از بورس هاي كالايي هم نمايندگاني در كار گروه ها حضور داشته باشند. زيرا بايد مسائل متفاوت بورس ها ديده شود و با حضور نمايندگان بورس هاي كالايي اين موارد لحاظ شود حال ما درخواست كرديم و خودمان هم مشغول كار هستيم اميدواريم به موقع بتوانيم اساسنامه شركت آينده بورس كالاي كشاورزي را آماده و ارائه كنيم.
كبيري ادامه داد: در آمريكا بورس سهام و بورس كالاي شيكاگو وجود دارد. دو تشكيلات كاملاً جدا، حوزه هاي نظارتي عملكردشان جدا است، بنابراين در بسياري از كشورها بورس هاي سهام با بورس هاي كالايي از هم جدا هستند.
دبيركل بورس كالاي كشاورزي خاطرنشان كرد: البته حالا قانون تصويب شده و ما نبايد سر چند و چون اين قانون بحث كنيم زيرا مراحل نهايي آن طي شده ابلاغ شده و ما هم بايد اجرا كنيم.
به گفته وي در قانون موجود عنوان بورس هاي كالا به صراحت آمده و در بسياري از مواد از عنوان بورس ها استفاده شده است. فكر مي كنم جا براي بورس هاي كالايي با توجه به نوپا بودن آنها وجود دارد.
كبيري با ذكر اين مطلب كه اگرچه آن تأكيدي كه ما انتظار داشتيم به صراحتي كه قبلاً دولت براساس ماده 58 قرار بود لايحه اي بورس هاي كالايي را ارائه كند از آن حالت اين ماده خارج شده، گفت: به دولت توصيه شده كه اقدامات قانوني را براي انطباق بورس هاي كالايي با قانون جديد و فعال شدن ارائه كند. آن اقدامات قانوني مي تواند شامل ارائه لايحه يا از طريق مصوبات هيأت وزيران باشد. نظرات متفاوتي مي تواند نسبت به قانون وجود داشته باشد اما بايد ديد در عمل سازمان جديد به چه صورت عمل خواهد كرد.]]>
</TEXT>
</DOC>
<DOC>
<DOCID>HAM2-841012-031</DOCID>
<DOCNO>HAM2-841012-031</DOCNO>
<ORIGINALFILE>/1384/841012/news/_bourse.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تقسيم سود 91 ميليارد ريالي در سيمان غرب]]>
</TITLE>
<TEXT>
<![CDATA[گروه بورس: هيأت مديره سيمان غرب قصد دارد تقسيم سود 91 ميليارد ريالي را به مجمع عمومي عادي سالانه پيشنهاد كند.
به گزارش «همشهري» براين اساس سهامداران اين شركت امسال به ازاي هر سهم 831 ريال سود دريافت مي كنند.
براساس پيش بيني هاي سيمان غرب اين شركت در سال مالي منتهي به پايان مهر ماه 85، 218 ميليارد ريال درآمد حاصل از فروش، 101 ميليارد ريال بهاي تمام شده كالاي فروش رفته خواهد داشت و نيز 44 ميليارد ريال سود عملياتي و 92 ميليارد ريال سود خالص كسب مي كند.
اين گزارش حاكي است: پيش بيني عملكرد امسال شركت در مقايسه با عملكرد واقعي سال مالي قبل به ترتيب به لحاظ فروش 9 درصد افزايش، بهاي تمام شده كالاي فروش رفته 3 درصد كاهش، سود عملياتي 30 درصد افزايش و سود خالص 5 درصد افزايش نشان مي دهد.]]>
</TEXT>
</DOC>
<DOC>
<DOCID>HAM2-841012-032</DOCID>
<DOCNO>HAM2-841012-032</DOCNO>
<ORIGINALFILE>/1384/841012/news/_bourse.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[افزايش سرمايه پگاه اصفهان به ثبت رسيد]]>
</TITLE>
<TEXT>
<![CDATA[گروه بورس:شير پاستوريزه پگاه اصفهان افزايش سرمايه خود را به ثبت رساند.
به گزارش همشهري اين شركت سرمايه خود را از 60 ميليارد ريال به 84 ميليارد ريال افزايش داده است. مبلغ اين افزايش سرمايه از محل سود انباشته و اندوخته طرح توسعه تأمين مي شود.]]>
</TEXT>
</DOC>
<DOC>
<DOCID>HAM2-841012-033</DOCID>
<DOCNO>HAM2-841012-033</DOCNO>
<ORIGINALFILE>/1384/841012/news/_bourse.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[شاخص 10 واحد پايين افتاد]]>
</TITLE>
<TEXT>
<IMAGE>/1384/841012/news/011811.jpg</IMAGE>
<![CDATA[
گروه بورس: شاخص كل قيمت سهام در جريان معاملات ديروز بورس تهران بار ديگر روندي نزولي در پيش گرفت.
به گزارش همشهري در اين روز معاملات توسعه معادن روي، سرمايه گذاري مسكن و سرمايه گذاري پتروشيمي بر افت 11 واحدي شاخص كل تأثير گذاشت و آن را به رقم 10 هزار و 248 واحد رساند.
شاخص عملكرد تالار اصلي نيز ديروز 10 واحد افت را تجربه كرد و به 9 هزار و 955 واحد برگشت. همچنين شاخص عملكرد تالار فري روز گذشته با 10 واحد كاهش روي 10 هزار و 439 واحد ايستاد.
در اين روز كاري عملكرد نامطلوب شركت هاي سرمايه گذاري موجب شد شاخص مالي با افت 52 واحدي روبه رو شده، به رقم 25 هزار و 99 واحد برسد.
شاخص صنعت هم ديروز 7 واحد افت كرد تا نشان دهد عملكرد شركت هاي صنعتي در اين روز مثبت ارزيابي نشده است. شاخص يادشده روز گذشته در رقم 7 هزار و 950 واحد ثابت شد.
در جريان دادوستدهاي روز گذشته بورس اوراق بهادار تهران شاخص بازده نقدي و قيمت 29 واحد، شاخص سهام نفت و سوخت هسته اي 37 واحد، شاخص سهام كاني هاي فلزي 3 واحد و شاخص گروه فلزات اساسي دو واحد كاهش يافت. شاخص سهام وسايل نقليه در اين روز 5 واحد مثبت خورد.]]>
</TEXT>
</DOC>
<DOC>
<DOCID>HAM2-841012-034</DOCID>
<DOCNO>HAM2-841012-034</DOCNO>
<ORIGINALFILE>/1384/841012/news/_bourse.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بورس استانبول سال 2005 را با 60درصد رشد پشت سر گذاشت]]>
</TITLE>
<TEXT>
<![CDATA[ايرنا: بورس اوراق بهادار استانبول به عنوان قلب بازارهاي پول و سرمايه تركيه سال 2005ميلادي را با ميانگين رشد حدود 60 درصد پشت سر گذاشت و سود كلاني را عايد بازيگران بورس كرد.
بورس استانبول در سال 5 200 ميلادي تحت تأثير شروع مذاكرات عضويت تركيه با اتحاديه اروپا و رويكرد جدي سرمايه خارجي به اين كشور و رساندن رقم شاخص خود به نزديك قله 40 هزار واحد، در وراي انتظارات رشد كرد.
در سال گذشته رقم شاخص 100 بورس استانبول كه نشانگر تحولات در ارزش سهام 100 شركت مهم فعال در اين بازار است و به عنوان شاخص 100 ملي نيز از آن ياد مي شود، از رقم 24 هزار و 935 واحد به 39 هزار و 779 واحد رسيد.
رقم شاخص بورس استانبول در سال 2000 ميلادي برابر 9 هزار و 437 واحد بود كه در سال 2001 به 13 هزار و 783 واحد، در سال 2002به 10هزار و 370 واحد، در سال 2003 به 18 هزار و 935 واحد رسيد كه به ترتيب مؤيد رشدي برابر 46 در صد، منفي 25 در صد، 79 درصد و34 درصد است.
در اين ميان ارزش شركتهاي بازار بورس استانبول نيز از 69 ميليارد و 507 ميليون دلار در سال ي 2000ميلادي به 47 ميليارد و 689 ميليون دلار در سالي 2001 به 34 ميليارد و 402ميليون دلار در سالي 2002 به 68 ميليارد و 718 ميليون دلار در سال 2003به 97 ميليارد و 686 ميليون دلار در سال 2004 و به 160 ميليارد و 226 ميليون دلار در سال 2005 ميلادي رسيد.
به گفته كارشناسان اقتصادي، سازمان بورس اوراق بهادار استانبول كه در سال 1985 ميلادي حيات يافت، در مدت فعاليت خود توانست همواره جايگاه خود را در اقتصاد اين كشور توسعه دهد.
تعداد كاربران بورس استانبول به رغم اين كه در سال 2000ميلادي به قله 5/1 ميليون نفر رسيد، اكنون حدود يك ميليون كاربر دارد. ولي همواره مورد توجه محافل مختلف اقتصادي است.
بورس استانبول در سال 1986 ميلادي داراي 40 شركت بود و ارزش آن به 938 ميليون دلار مي رسيد كه اكنون با 303 شركت به ارزشي بيش از 160 ميليارد دلار دست يافته است.
حجم معاملات روزانه در اين بازار نيز از حدود 3 ميليون دلار به بيش از
5/2 ميليارد دلار رسيده است.
بررسي ابزارهاي سرمايه گذاري در بازارهاي پول و سرمايه تركيه در سال 2005 ميلادي نشان مي دهد سرمايه گذاران در بورس استانبول، بيشترين سودآوري را داشتند.]]>
</TEXT>
</DOC>
<DOC>
<DOCID>HAM2-841012-035</DOCID>
<DOCNO>HAM2-841012-035</DOCNO>
<ORIGINALFILE>/1384/841012/news/_bourse.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[آماده سازي سهام 10 شركت دولتي براي فروش]]>
</TITLE>
<TEXT>
<![CDATA[ايسنا: ما پيشنهادمان را درباره آيين نامه سهام عدالت به وزارت امور اقتصادي و دارايي ارائه كرديم اما آنها موظف نيستند در چارچوب پيشنهادهاي ما تصميم بگيرند.
عبداله پوري حسيني رئيس هيأت عامل سازمان خصوصي سازي درباره آيين نامه سهام عدالت توضيح داد: اگر وزارت امور اقتصادي و دارايي صلاح را در آن بداند كه يك جايي اصلاحاتي در آيين نامه انجام بپذيرد قطعاً اين كار انجام خواهد شد، اما شايد در مورد نقش شركت هاي واسط هم اصلاحيه اي مدنظرشان بود كه اعمال شده و نتيجه را اطلاع خواهند داد. او با اعلام اين مطلب كه نتيجه تا حدودي براي ما روشن شده خاطرنشان كرد: «نهايي شدن و ابلاغ آن چند روزي طول خواهد كشيد.»
او در ادامه تأكيد كرد: «در چند هفته گذشته بيشترين وقت خود را در كنار كارهايي كه به عنوان دبيرخانه هيات عالي واگذاري انجام مي دهيم براي اجرايي شدن آيين نامه سهام عدالت وقت گذاشتيم نظراتي داشته و پيشنهاداتي را ارائه كرد ه ايم، آيين نامه چه با اعمال اصلاحات و يا بدون اصلاحات به اندازه اي كه به سازمان خصوصي سازي مربوط مي شود براي اجراي آن خودمان را آماده مي كنيم.»پوري حسيني در پاسخ به اين پرسش كه آيا سهام شركت هاي جديدي براي واگذاري آماده هستند اعلام كرد: فكر مي كنم حدود 10 شركت را براي جلسه هيات عالي واگذاري بعدي آماده كنيم كه اگر همه شرايط و مقدمات فراهم بود به هر حال بررسي قيمت پايه آنها در جلسه بعدي مطرح خواهد شد.]]>
</TEXT>
</DOC>
<DOC>
<DOCID>HAM2-841012-036</DOCID>
<DOCNO>HAM2-841012-036</DOCNO>
<ORIGINALFILE>/1384/841012/news/_bourse.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[ايراني ها بورس كالاي تركمنستان را پررونق كردند]]>
</TITLE>
<TEXT>
<![CDATA[ايرنا: روزنامه تركمنستان بي طرف با پررونق خواندن بورس كالا و مواد خام اين كشور در هفته پايان سال جاري ميلادي نوشت: ايراني ها در اين بازار بيشترين خريداران بودند.اين روزنامه بدون اشاره به ارقام خريد بازرگانان ايراني در اين بازار افزود: آنها بيشترين ميزان بنزين و گاز مايع توليدي تركمنستان را خريداري كردند.
به نوشته اين روزنامه،  ترك ها،  ايرلندي ها و اماراتي ها پس از بازرگانان ايراني بيشترين خريد را در بورس تركمنستان به خود اختصاص دادند.]]>
</TEXT>
</DOC>
<DOC>
<DOCID>HAM2-841012-037</DOCID>
<DOCNO>HAM2-841012-037</DOCNO>
<ORIGINALFILE>/1384/841012/news/_bourse.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[صعود سيمان]]>
</TITLE>
<TEXT>
<IMAGE>/1384/841012/news/011814.jpg</IMAGE>
<![CDATA[
گروه بورس: همزمان با قوت گرفتن احتمال عرضه سيمان در بورس فلزات و اعلام موافقت سازمان حمايت و وزارت بازرگاني با اين موضوع حجم نقدينگي سرازير شده به سوي سهام سيمان روز گذشته افزايش يافت. به گزارش همشهري ديروز 21 ميليارد ريال از نقدينگي بازار براي خريد 3/1 ميليون سهم عرضه شده در گروه سيمان پرداخت شد. در اين روز 190 مورد داد و ستد بر سهام شركت هاي توليد كننده سيمان انجام پذيرفت. به اين ترتيب سهام سيمان در پايان وقت معاملات ديروز از نظر ارزش مبادلات به همراه سهام خودرو در صدر جدول بورس نشست.
از سوي ديگر طي روز گذشته سهام خودروسازان بورس بار ديگر شاهد انجام بيشترين تعداد معاملات بود به طوري كه 1/5 ميليون سهم شركت  هاي خودروسازي و قطعه سازي در 1100 دفعه در مجموع به ارزش 21 ميليارد ريال داد و ستد شد.
سهام ساير گروه هاي فعال در بورس تهران ديروز چندان درخششي از خود نشان ندادند. به طوري كه ارزش معاملات 30 گروه صنعتي فعال ديگر حداكثر به 7 ميليارد ريال رسيد.نمودار بالاروند حركت شاخص  سهام سيمان را از زمان اعلام تصميم دولت مبني بر عرضه سيمان در بورس فلزات نشان مي دهد. از آن زمان تاكنون منحني شاخص سيمان صعودي بوده است.]]>
</TEXT>
</DOC>
<DOC>
<DOCID>HAM2-841012-038</DOCID>
<DOCNO>HAM2-841012-038</DOCNO>
<ORIGINALFILE>/1384/841012/news/_ejtem.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[گنجينه هاي ناشناخته كشور به بخش خصوصي سپرده مي شود]]>
</TITLE>
<TEXT>
<IMAGE>/1384/841012/news/011910.jpg</IMAGE>
<![CDATA[
گروه علمي فرهنگي:  با وجود آن كه قوانين موجود در حوزه  حفاظت از ميراث فرهنگي تصريح دارد كه نيروهايي بايد جذب يگان ويژه  حفاظت از ميراث فرهنگي شوند، آموزش ببينند و امنيت را در محوطه ها و آثار تاريخي برقرار كنند، اما ظرف سال هاي گذشته، حتي يك نفر نيز به استخدام اين يگان درنيامده و حفاظت از محوطه هاي تاريخي ارزشمندي چون جيرفت و آوه به شركت هاي خصوصي واگذار شده است.
اما شايد بتوان حفاظت از بخش هاي شناخته و مستندشده را به شركت هاي خصوصي مورد تاييد دستگاه هاي امنيتي سپرد؛ اما وقتي حفاظت از محوطه اي تاريخي را كه هنوز شناختي نسبت به شرايط و ارزش هاي نهفته در آن نداريم، به نيروهايي خارج از دولت مي سپاريم، در نهايت براي تحويل گرفتن آن محوطه ها، هيچ حساب و كتابي در كار نخواهد بود؛ چراكه نمي توان كمي و كاستي ها را مشخص كرد. اين موضوعي است كه رحمت الله رئوف در گفت وگو با ايسنا به تشريح آن پرداخته است.
رئوف بر اساس حدود 20 سال تجربه اي كه در حوزه  حفاظت از ميراث فرهنگي دارد، به اين جمع بندي رسيده كه اگر قرار است يگان حفاظت ميراث فرهنگي تشكيل شود، بايد امكانات و زيرساخت هاي آن براي جذب و آموزش نيروها فراهم آيد ولي اگر بخواهند حفاظت را به بخش خصوصي واگذار كنند بايد سازوكار مشخصي در نظر گرفته شود تا به تبع شرايط ايجاد شده هر روز آثار و محوطه هاي تاريخي، آسيب بيشتري نبينند.
پيش از انقلاب اسلامي، بخش حفاظت كننده از ميراث فرهنگي، گارد و رديف بودجه اي خاص داشته است. پس از انقلاب و با تجميع قواي انتظامي كشور بر اساس تبصره  ذيل ماده  يك قانون تشكيل نيروي انتظامي، همه  گاردها از سازمان ها جمع آوري شدند. رئوف مدير سابق يگان ويژه  پاسداران ميراث فرهنگي در اين باره، توضيح داد: پس از انقلاب، سازمان ميراث فرهنگي پافشاري و پيگيري كرد تا به دليل تخصص اعضاي گارد و آشنايي آنها با مسائل ميراث فرهنگي اين افراد از مجموعه خارج نشوند و از آمادگي آنها در برخورد با تجاوزگران و اخلال گران در حوزه  ميراث فرهنگي استفاده شود. در اين راستا، آذرماه 1372 با رييس جمهور وقت حجت الاسلام هاشمي رفسنجاني مكاتبه و اجازه گرفته شد تا آن نيروها از نيروي انتظامي خارج نشوند و در سازمان مستقر باشند.
بحث يگان حفاظت در قانون برنامه  پنج ساله  پنجم پيش از انقلاب به نام «پاسداران ميراث فرهنگي» مطرح بوده است و سازمان ميراث فرهنگي نيز پس از تشكيل براي ايجاد يگان پاسداران ميراث فرهنگي با هدف برخورد و پيشگيري از وقوع جرايم در حوزه  ميراث فرهنگي، به خصوص بحث حفاري هاي غيرمجاز، تلاش كرد.
رئوف كه در آن سال ها بر تشكيل يگان حفاظت اصرار داشت و اين مساله را پيگيري مي كرد، در گفت وگو با ايسنا ضمن اشاره به اين كه در موضوع حفاظت، دو بحث پيشگيري از وقوع سرقت و نگهباني از مجموعه هايي مانند موزه ها و جلوگيري از حفاري غيرمجاز و قاچاق اشياي عتيقه مطرح است، افزود: برخورد وزارت اطلاعات در سال 1368 با پرونده  قاچاق اشياي عتيقه و بازديد مقامات نظام از اموال تاريخي كشف شده سبب شد تا در قواي مجريه و مقننه براي طرح موضوع حفاظت از ميراث فرهنگي، آمادگي ايجاد شود و شوراي عالي امنيت ملي نيز مصوبه اي 12 بندي را در اين زمينه، تصويب و ابلاغ كند.
مشاور رييس سازمان ميراث فرهنگي و گردشگري در ادامه به ماده  179 از قانون برنامه  سوم توسعه نيز اشاره كرد كه در آن به همه  دستگاه ها اجازه داده شده تا پس از متقاعد كردن نيروي انتظامي و وزارت كشور، گارد حفاظتي تشكيل دهند و ادامه داد: بر اساس ماده ،165 مجلس تشخيص داده است كه سازمان ميراث فرهنگي لازم نيست براي تشكيل يگان از نيروي انتظامي و وزارت كشور اجازه بگيرد؛ از سوي ديگر، ستاد كل نيروهاي مسلح، مصوبه اي به نام «نحوه  تشكيل يگان هاي حفاظتي» داشت و در آن، نام يگان پاسداران ميراث فرهنگي را به يگان حفاظت تغيير داد و مصوبه  مجلس يعني ماده  165 را كه در آن وضعيت ميراث فرهنگي، خاص تشخيص داده شده بود، عام كرد؛ در حالي كه اگر قرار بود سازمان ميراث فرهنگي از قوانين عام تبعيت كند، ماده  179 وجود داشت و ديگر نيازي به تصويب ماده  165 نبود.
او با تاكيد بر اين كه اگر فرمانده يگان حفاظت از ميراث فرهنگي را نيروي انتظامي منصوب كند و دستورالعمل هاي آن نيز به تاييد آنها برسد، يگان ماهيتي ديگر خواهد داشت، گفت:سازمان در مرحله  گرفتن اعتبار و مجوز براي استخدام نيروهاي يگان بود كه رييس سازمان تغيير كرد و فرد جديد، تصميم گرفت تا از طريق خدمات حفاظتي از ميراث فرهنگي مراقبت كند. پيش از اين، سال ها بررسي و ثابت شده بود كه سازمان ميراث فرهنگي به يگان نياز دارد ولي سياست هاي جديد بر اساس تامين حفاظت ميراث فرهنگي با عقد قرارداد با شركت هاي بخش خصوصي تدوين شد.
مدير سابق يگان ويژه  پاسداران ميراث فرهنگي، گفت: حفاظت از اشياي شناسنامه دار موزه ها را مي توان به بخش خصوصي سپرد؛ اما چگونه محوطه اي مانند جيرفت را كه غيرقابل ارزش گذاري و گنجينه هاي تاريخي آن، هنوز ناشناخته است، به بخش خصوصي مي سپارند؟]]>
</TEXT>
</DOC>
<DOC>
<DOCID>HAM2-841012-039</DOCID>
<DOCNO>HAM2-841012-039</DOCNO>
<ORIGINALFILE>/1384/841012/news/_ejtem.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[افزايش كف و سقف مستمري خانوارهاي تحت پوشش بهزيستي در سال آينده]]>
</TITLE>
<TEXT>
<![CDATA[گروه اجتماعي: معاون پشتيباني سازمان بهزيستي كشور با اشاره به پيشنهاد اختصاص 58 ميليارد تومان اعتبار مربوط به افزايش مستمري پرداختي به معلولان و مددجويان اين سازمان در سال آينده اعلام كرد: در صورت تصويب نهايي بودجه پيشنهادي، مستمري خانوارهاي تحت پوشش سازمان بهزيستي در سال آينده حداقل به 28 هزار براي خانوارهاي تك نفره حداكثر به 50 هزار تومان در ماه و براي خانوارهاي پنج نفره و بالاتر افزايش مي يابد. دكتر مهدي عبدوس تصريح كرد: بودجه متمركز سازمان بهزيستي از 107 ميليارد تومان در سال جاري با 78 درصد افزايش براي سال آينده 191 ميليارد ريال پيشنهاد شده است.
به گزارش ايسنا وي همچنين افزود: بر اين اساس مستمري زنان سرپرست خانوار و معلولان و مددجويان تحت پوشش سازمان بهزيستي از 16 هزار تومان براي خانوارهاي تك نفره با 75 درصد افزايش به 28 هزار تومان، براي خانوارهاي دو نفره با 65 درصد افزايش از 20 هزار به 33 هزار تومان، خانوارهاي سه نفره با 58 درصد افزايش از 24 هزار به 38 هزار تومان، خانوارهاي چهار نفره با 34 درصد افزايش از 32 هزار به 43 هزار تومان و براي خانوارهاي پنج نفره و بالاتر با 38 درصد افزايش از 36 هزار به 50 هزار تومان در سال آينده افزايش مي يابد. وي تصريح كرد: همچنين در بودجه پيشنهادي سال 85 يارانه نگهداري شبانه روزي معلولان، سالمندان و بيماران رواني مزمن در مراكز غيردولتي نسبت به سال جاري 250 ميليارد ريال افزايش يافته است.
عبدوس همچنين با اشاره به افزايش 550 ميليارد ريالي اعتبار بيمه درمان معلولان و نيازمندان تحت پوشش سازمان بهزيستي در سال آينده گفت: در صورت تصويب اين اعتبار در مجلس شوراي اسلامي براي 300 هزار معلول و مددجوي پشت نوبت دريافت دفترچه بيمه خدمات درماني، دفترچه صادر مي شود.]]>
</TEXT>
</DOC>
<DOC>
<DOCID>HAM2-841012-040</DOCID>
<DOCNO>HAM2-841012-040</DOCNO>
<ORIGINALFILE>/1384/841012/news/_ejtem.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مصوبات آخرين جلسه ستاد كشوري ساماندهي بي خانمان ها اعلام شد]]>
</TITLE>
<TEXT>
<![CDATA[گروه اجتماعي: مدير كل سياستگذاري و حمايتي وزارت رفاه و تامين اجتماعي مصوبات آخرين جلسه ستاد كشوري ساماندهي بي خانمان ها را تشريح كرد.
فرهاد صدر گفت: در اين جلسه كه صبح امروز در محل وزارت رفاه و تامين اجتماعي با حضور جمعي از نمايندگان وزارتخانه هاي كشور، بهداشت و درمان، كار و شهرداري، شوراي شهر، بهزيستي، كميته امداد، هلال احمر و وزارت رفاه و تامين اجتماعي تشكيل شد، آخرين برنامه ريزي ها براي ساماندهي بي خانمان هاي كشور اتخاذ شد.
به گفته مديركل سياستگذاري و حمايتي وزارت رفاه و تامين اجتماعي در اين جلسه، عليرغم عدم پرداخت يارانه به مراكز غير دولتي كه كارتن خوابها را سامان مي دادند وزير رفاه و تامين اجتماعي دستور داد تا 120 نفر باقيمانده در مركز نگهداري موقت اسلامشهر در اين مراكز سامان داده شوند.
وي در ادامه گفت: يارانه اي كه به هر يك از بي خانمان ها جهت نگهداري در مراكز، متناسب با وضعيت آنها اعم از مراكز نگهداري بيماران رواني مزمن، سالمندان و... تعلق مي گيرد ماهانه حدود 70 هزار تا 120 هزار تومان است.
صدر افزود: براي نگهداري بي خانمان ها در مراكز دولتي بهزيستي، بودجه اي از طرف سازمان مديريت اختصاص داده مي شود اما براي افرادي كه در مراكز غير دولتي با هماهنگي و اخذ مجوز از بهزيستي نگهداري مي شوند يارانه اي از طرف وزارت رفاه به آنها تعلق مي گيرد.
به گزارش فارس: وي در ادامه اظهار داشت: شماره تلفن 137 از عيد غدير به طور رسمي آغاز به فعاليت خواهد كرد كه مردم مي توانند از طريق اين شماره، اطلاعات خود را براي جمع آوري افراد بي خانمان اعلام كنند.
مدير كل سياست گذاري و حمايتي وزارت رفاه و تامين اجتماعي گفت: در اين جلسه مقرر شد 4 اكيپ سيار شهرداري براي جمع آوري كارتن خوابها به جاي ساعت 9 شب تا 4 صبح از 11 شب تا 6صبح در سطح شهر فعاليت داشته باشند.
صدر افزود: شهرداري عليرغم اينكه براي ساماندهي و جمع آوري كارتن خوابها اعتبارات تعيين شده اي از پيش نداشت خوشبختانه تاكنون تلاش هاي خوبي براي جمع آوري بي خانمان ها داشته است.
وي گفت: مقرر شد وزارت رفاه و تامين اجتماعي از هيات دولت درخواست تخصيص اعتبار حدود 2 ميليارد تومان از رديف هزينه هاي پيش بيني نشده رياست جمهوري براي ساماندهي افراد بي خانمان در سال جاري داشته باشد.
مدير كل سياست گذاري و حمايتي وزارت رفاه و تامين اجتماعي ادامه داد: وزارت رفاه نيز مكلف شد تا رديف هاي اعتباري مربوط به موضوع افراد بي خانمان را كه در رديف هاي بودجه اي وزارتخانه و ساير دستگاه ها وجود دارد مورد بررسي قرار دهد تا بتوان صرفه جويي هايي را در اين زمينه براي بدست آوردن بودجه بيشتر داشت.
صدر تصريح كرد: تمامي دستگاه هاي مرتبط با موضوع ساماندهي بي خانمان ها مكلف شدند بصورت ماهانه آمار اطلاعات و گزارش فعاليت هاي خود را در راستاي ساماندهي بي خانمان ها به وزارت رفاه و تامين اجتماعي اعلام كنند تا هم آمار دقيقي از اين افراد بدست آيد و بانك اطلاعات براي آنها ايجاد شود و هم اينكه براي برنامه ريزي هاي بودجه اي بتوان از آنها استفاده كرد. وي گفت: وزارت بهداشت و درمان مكلف شد افرادي را كه نيازمند خدمات بهداشتي درماني تخصصي هستند ارايه سرويس دهد.
مدير كل سياستگذاري و حمايتي وزارت رفاه و تامين اجتماعي اظهار داشت: نيروي انتظامي مكلف شد با پوشش انتظامي قوي امنيت بي خانمان هاي جمع آوري شده را تامين كند تا مشكلاتي كه پيش از اين براي اين دسته از افراد به وجود آمده بود كمتر شود.]]>
</TEXT>
</DOC>
<DOC>
<DOCID>HAM2-841012-041</DOCID>
<DOCNO>HAM2-841012-041</DOCNO>
<ORIGINALFILE>/1384/841012/news/_ejtem.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[شوراي عالي سلامت با حضور رئيس جمهور]]>
</TITLE>
<TEXT>
<![CDATA[فارس: معاون سلامت وزارت بهداشت، درمان و آموزش پزشكي گفت: سومين جلسه شوراي عالي سلامت دوشنبه(امروز)با حضور رئيس جمهوري و تعدادي از وزرا به منظور بررسي مهمترين مسائل مربوط به سلامت و بهداشت كشور تشكيل مي شود. سيد مويد علويان افزود: شوراي عالي سلامت براي اولين بار در سال 1382 تشكيل شد و در حالي كه بايد هر سه ماه يك بار جلسات اين شورا به رياست رئيس جمهوري تشكيل مي شد تاكنون فقط دو جلسه آن تشكيل شده است اما بر اساس قانون برنامه توسعه چهارم اين شورا به زودي با عنوان جديد شوراي عالي سلامت و امنيت غذايي تشكيل مي شود كه آيين نامه اجرايي آن در حال تدوين است.
وي ادامه داد: علاوه بر گزارش مصوبات جلسات قبلي شوراي عالي سلامت و ميزان پيشرفت اجراي مصوبات آن، مهمترين موضوع جلسه فردا بحث عوامل اجتماعي مؤثر بر سلامت است كه با توجه به اهميت آن و لزوم هماهنگي همه دستگاههاي دولتي براي ارتقاي سطح سلامت و نيز حضور يك هيأت بين المللي از سازمان جهاني بهداشت(با حضور دكتر مرندي از ايران در اين هيأت)اواخر دي ماه امسال و ديدار اين هيأت با مقام معظم رهبري اين مسئله در اين جلسه بررسي مي شود.]]>
</TEXT>
</DOC>
<DOC>
<DOCID>HAM2-841012-042</DOCID>
<DOCNO>HAM2-841012-042</DOCNO>
<ORIGINALFILE>/1384/841012/news/_ejtem.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[اختصاص سهميه دستياري به پزشكان پزشكي قانوني]]>
</TITLE>
<TEXT>
<![CDATA[گروه اجتماعي: شوراي آموزش پزشكي وزارت بهداشت پيشنهاد سازمان پزشكي قانوني كشور مبني بر اختصاص سهميه رشته پزشكي قانوني به كاركنان اين سازمان را تصويب كرد.به گزارش روابط عمومي سازمان پزشكي قانوني كشور، بر اساس اين مصوبه هر ساله معادل 50 درصد تعداد پذيرش دستيار در رشته تخصصي پزشكي قانوني به صورت مازاد سهميه به كارمندان سازمان پزشكي قانوني اختصاص مي يابد. تنها مستخدمين رسمي آزمايشي، قطعي يا پيماني اين سازمان مشمول مصوبه مذكور مي باشند.پزشكان واجد شرايط فوق در صورت كسب حداقل 80 درصد حدنصاب رشته- محل مربوط و با رعايت ديگر مقررات آزمون پذيرش دستيار تخصصي پذيرفته خواهند شد.]]>
</TEXT>
</DOC>
<DOC>
<DOCID>HAM2-841012-043</DOCID>
<DOCNO>HAM2-841012-043</DOCNO>
<ORIGINALFILE>/1384/841012/news/_ejtem.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[برپايي طرح ديدار مهرباني در تهران]]>
</TITLE>
<TEXT>
<![CDATA[گروه اجتماعي:به منظور احياي سنت ديرينه عيادت و همدردي و نوع دوستي با بيماران، دومين مرحله طرح ديدار مهرباني، 12 دي ماه، مصادف با سالروز ازدواج حضرت علي(ع)و حضرت فاطمه(س)آغاز مي شود.
به گزارش روابط عمومي و امور بين الملل سازمان فرهنگي هنري شهرداري تهران، اين مراسم در مركز طبي كودكان با حضور80 زوج تهراني در ساعت 10‎/30 برگزار مي شود.مركز طبي كودكان در انتهاي بلوار كشاورز، خيابان دكتر قريب، ضلع جنوبي بيمارستان امام خميني(ره)واقع است.]]>
</TEXT>
</DOC>
<DOC>
<DOCID>HAM2-841012-044</DOCID>
<DOCNO>HAM2-841012-044</DOCNO>
<ORIGINALFILE>/1384/841012/news/_ejtem.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[استانداري تهران متولي اصلي طرح جمع  آوري كودكان خياباني شد]]>
</TITLE>
<TEXT>
<![CDATA[ايلنا: معاون اجتماعي سازمان بهزيستي اعلام كرد: در تفاهم  نامه  اي كه بين استانداري و بهزيستي امضا شده؛ استانداري تهران به عنوان محور اصلي طرح جمع  آوري كودكان خياباني انتخاب شد. محمد خباز، معاون اجتماعي سازمان بهزيستي، گفت: تفاهم  نامه  اي براي جمع  آوري كودكان خياباني بين استانداري و بهزيستي به امضا رسيده است. وي افزود: در اين تفاهم  نامه استانداري تهران آمادگي خود را براي همكاري در جمع  آوري كودكان خياباني اعلام كرده است.
به گفته خباز، براي جمع  آوري كودكان خياباني در سال 84 2، ميليارد تومان اختصاص يافت كه اين مبلغ پاسخگوي نياز بهزيستي نبود. وي تصريح كرد: جمع  آوري كودكان خياباني در سه مرحله جمع  آوري و نگهداري موقت يك ماهه نگهداري يك ساله و درصورت نياز نگهداري كودكان تا سن قانوني انجام مي  شود. وي يادآور شد: دولت معتقد است كه وجود كودكان خياباني در تهران كه ويترين ايران است، چهره كشور را بدنما مي  كند. خباز، با اشاره به مهم بودن جمع  آوري كودكان خياباني براي دولت، گفت: جمع  آوري كودكان خياباني بسيار ضروري است و براي اجراي كامل آن، نيازمند همكاري همه  جانبه نهادهاي ذيربط هستيم.
معاون اجتماعي سازمان بهزيستي خاطرنشان كرد: در تفاهمنامه  اي كه امضا شده؛ قرار بر اين است تا پروسه جمع  آوري و ساماندهي كودكان خياباني با سرعت، كيفيت و با ظرفيت بالاتري انجام شود.]]>
</TEXT>
</DOC>
<DOC>
<DOCID>HAM2-841012-045</DOCID>
<DOCNO>HAM2-841012-045</DOCNO>
<ORIGINALFILE>/1384/841012/news/_eqtes.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[آخرين گمانه زني ها از لايحه بودجه سال آينده:
نرخ دلار 895 تومان افزايش 5/14درصدي پايه حقوق كاركنان دولت]]>
</TITLE>
<TEXT>
<![CDATA[گروه اقتصادي: لايحه بودجه سال 1385 روزهاي پاياني بررسي خود را در هيات دولت مي گذراند و طبق اعلام برخي منابع رسمي و غيررسمي قرار است اين لايحه هفته آينده براي تصويب نهايي به مجلس شوراي اسلامي تقديم شود.
به گزارش همشهري بررسي لايحه بودجه در حالي در هيات دولت بررسي مي شود كه اخبار گوناگوني از شاكله و برخي شاخص هاي عمده بودجه منتشر مي شود.
رئيس سازمان مديريت و برنامه ريزي ديروز در حاشيه بررسي كليات لايحه متمم بودجه،84 از درنظرگرفتن قيمت ارز در بودجه سال آينده بر مبناي 895 تومان خبر داده است.
فرهاد رهبر در عين حال اعلام كرده كه اين نرخ قطعي نيست و احتمال تغيير آن تا هفته آينده وجود دارد. اين در حاليست كه محمد كردبچه، مديركل دفتر اقتصاد كلان سازمان مديريت در گفت و گو با مهر، اين نرخ را حول و حوش 900 تومان در نظر گرفته و اضافه كرده است: براساس قانون برنامه چهارم توسعه، نرخ دلار براي سال 85، 5/973 تومان در نظر گرفته شده است.
قيمت دلار در قانون بودجه سال جاري 5/909 ريال در نظر گرفته شده بود كه به اين ترتيب با گمانه زني هاي انجام شده، به نظر مي رسد قيمت دلار به زير 900 تومان كاهش يافته و سنت سالانه افزايش قيمت دلار در قوانين بودجه شكسته شود.
به گفته مسئولان اقتصادي كشور، بخشي از كسري بودجه امسال ناشي از عدم امكان فروش ارز به ميزان تعيين شده در قانون بودجه است كه به اين ترتيب با كاهش قيمت ارز قرار است از كسري بودجه احتمالي سال آينده از اين بابت جلوگيري شود، هر چند پيامدهايي نظير كاهش صادرات غيرنفتي را در پي داشته باشد.
خبر ديگري از لايحه در حال بررسي بودجه در هيات دولت حاكي از افزايش پايه حقوق كاركنان دولت دارد. مديركل اقتصاد كلان سازمان مديريت در اين زمينه به مهر گفته است: پايه حقوق كاركنان دولت در سال آينده قرار است 5/14درصد افزايش پيدا كند. اين افزايش در قانون بودجه سال جاري با توجه به اجراي طرح تثبيت قيمتها در حدود 9درصد پيش بيني شده است.
گزارش همشهري حاكيست، اين اخبار نهايي نيست و امكان تغيير در لايحه بودجه تا زمان ارائه به مجلس شوراي اسلامي وجود دارد.]]>
</TEXT>
</DOC>
<DOC>
<DOCID>HAM2-841012-046</DOCID>
<DOCNO>HAM2-841012-046</DOCNO>
<ORIGINALFILE>/1384/841012/news/_eqtes.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[در 9 ماهه گذشته رخ داد
6 ميليارد و 950 ميليون دلار صادرات غير نفتي]]>
</TITLE>
<TEXT>
<IMAGE>/1384/841012/news/011889.jpg</IMAGE>
<![CDATA[
گروه اقتصادي: 15ميليون و 281 هزار تن انواع كالاهاي غيرنفتي به ارزش 6ميليارد و 950 ميليون دلار در 9 ماهه سال جاري به خارج از كشور صادر شد كه در مقايسه با مدت مشابه سال گذشته به لحاظ وزن و ارزش به ترتيب 1/24 و 4/27 درصد افزايش نشان مي دهد.
به گزارش گمرك ايران، در اين مدت 450 ميليون دلار از كل صادرات از طريق بازارچه هاي مرزي و 31 ميليون دلار به صورت تجارت چمداني بوده است.
بر اساس اين گزارش، متوسط قيمت هر تن كالاي صادراتي در 9 ماهه سال جاري 8/454 دلار بود كه نسبت به مدت مشابه پارسال 7/2 درصد رشد داشت كه متوسط ارزش هر تن كالاي صادراتي در 9 ماهه سال قبل حدود 8/443 دلار بود.
بخش هاي صنعت و پتروشيمي  ،كشاورزي، صنايع دستي و مواد معدني به ترتيب بيشترين ميزان صادرات را به خود اختصاص دادند. طبق ارقام پيش بيني شده در برنامه چهارم توسعه طي 9 ماهه امسال بايد 6ميليارد و 408 ميليون كالاي غيرنفتي صادر مي شد كه آمار صادرات طي اين مدت نشان مي دهد صدور كالا 5/8 درصد بيشتر از ارقام پيش بيني شده در برنامه چهارم بوده است.
اين گزارش حاكيست: صادرات محصولات صنعتي و پتروشيمي در 9 ماهه سال جاري به 4 ميليارد و 326 ميليون و 600هزار دلار رسيد كه در مقايسه با مدت مشابه سال قبل 8/33 درصد رشد داشت.
وزن اين محصولات صادراتي 9ميليون و 865 هزار تن بود كه نسبت به مدت مشابه سال گذشته 7/10 درصد افزايش داشته است.
همچنين سهم وزني و ارزشي بخش صنعت و پتروشيمي از كل صادرات در 9ماهه امسال به ترتيب 9/66 و 6/69 درصد بود كه در مقايسه با مدت مشابه پارسال به لحاظ وزن 5/10 درصد كاهش و از حيث ارزش 3/1 درصد افزايش نشان مي دهد.
براساس اين گزارش، در 9 ماهه امسال كالاهاي بخش كشاورزي 2/5 درصد از وزن و 8/18 درصد از ارزش كل صادرات غيرنفتي را به خود اختصاص داد.
گفتني است 5 قلم عمده كالاي صادراتي در بخش كشاورزي شامل پسته، كشمش، احشام زنده، زعفران و پوست و سالامبور بود. در 9 ماهه امسال 572 ميليون و 300هزار دلار پسته و مغز پسته 79ميليون دلار كشمش، 69ميليون و 800 هزار دلار احشام زنده، 65ميليون و 4هزار دلار زعفران و 59 ميليون و 300هزار دلار پوست و سالامبور به خارج از كشور صادر شد.]]>
</TEXT>
</DOC>
<DOC>
<DOCID>HAM2-841012-047</DOCID>
<DOCNO>HAM2-841012-047</DOCNO>
<ORIGINALFILE>/1384/841012/news/_eqtes.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[از ابتداي سال آينده آغاز مي شود
حضور بخش خصوصي در عمليات سدسازي و بهره برداري از طرحهاي آبي
58درصد بودجه طرحهاي آبي كشور در سال جاري اختصاص داده شد]]>
</TITLE>
<TEXT>
<IMAGE>/1384/841012/news/011886.jpg</IMAGE>
<![CDATA[
گروه اقتصادي: در سال جاري تنها 58درصد بودجه 2هزار ميليارد توماني طرحهاي آب كشور پرداخت شده و براي جذب سرمايه گذاري بخش خصوصي 13طرح مهار آبهاي سطحي كه توجيه اقتصادي دارد به بخش خصوصي عرضه شده است.
به گزارش همشهري رسول زرگر معاون وزير نيرو در امور آب ديروز در جمع خبرنگاران ضمن اشاره به تاخير در اجراي طرحهاي در دست اجرا به دليل كمبود بودجه و مشكلات تامين سيمان در سال جاري از تخصيص تنها دوسوم بودجه مورد نياز در سال آينده در لايحه بودجه سال آينده خبر داد و خواستار تامين يك سوم باقي مانده از سوي نمايندگان مجلس شوراي اسلامي شد.وي يادآور شد در صورت عدم تامين بودجه لازم طرحهاي در دست اجرا تا ده سال ديگر خاتمه مي يابد و اگر بودجه لازم تامين شود اتمام عمليات طرحهاي يادشده تا پايان برنامه چهارم محقق مي شود.
بخش خصوصي
زرگر به تمايل بخش خصوصي در اجراي دو طرح از سيزده طرح پيشنهادي اشاره كرد و اظهار اميدواري كرد كه حداقل اجراي يك طرح از ابتداي سال جاري از سوي بخش خصوصي آغاز شود.
وي گفت: پس از بهره برداري بخش خصوصي مي تواند آب را به قيمت روز به متقاضيان عرضه كند. وي اجراي طرحهاي اقتصادي و جهانگردي در حاشيه سدهاي احداث شده را موفق اعلام كرد و تاكيد كرد براي بهبود اجراي اين طرحها در سدهاي موجود نيز شركتي مشتمل براي ساماندهي اين فعاليت تاسيس شده است.
طرحهاي زودبازده
وي اجراي طرحهاي زودبازده را كه ضمن ايجاد اشتغال به كاهش فقر در مناطق محروم منجر مي شود را موفق عنوان كرد و تاكيد كرد در سال جاري 50 ميليارد تومان در اين زمينه هزينه شده و تعداد طرحهاي كوچك تامين آب در مناطق وسيعي به اجرا درآمد. وي افزود: به دليل آثار مثبت و موفق بودن اين طرحها، در سال آينده بودجه اجراي اين طرحها به 200 ميليارد تومان افزايش يافته است.
صادرات آب به كويت
وي در مورد آخرين وضعيت طرح صادرات آب به كويت گفت: اين طرح به دليل تاخير در اجراي تفاهم نامه دو طرف متوقف شد و با توجه به تمايل طرف كويتي قرار است مذاكرات آغاز شود.
معاون وزير نيرو تاكيد كرد اين طرح بر پايه توافق هاي قبلي و مذاكرات قبلي ادامه مي يابد.]]>
</TEXT>
</DOC>
<DOC>
<DOCID>HAM2-841012-048</DOCID>
<DOCNO>HAM2-841012-048</DOCNO>
<ORIGINALFILE>/1384/841012/news/_eqtes.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سازمان حسابرسي كل كشور براي سال 83 اعلام كرد:
تنها 28 درصد گزارش مالي شركت ها و نهادهاي دولتي قابل قبول است]]>
</TITLE>
<TEXT>
<![CDATA[سي ينا: سازمان حسابرسي ميزان گزارش هاي مقبول شركت ها، وزارتخانه، نهادها و بانك هاي تحت پوشش نظارتي خود در سال 1383 را 9/28 درصد اعلام كرد.
بنابر اعلام سازمان حسابرسي، همچنين 5/61 درصد گزارش هاي مذكور به صورت مشروط مورد پذيرش قرار گرفته اند.
از اين ميان، سازمان حسابرسي كشور، 7/3 درصد گزارش ها را مردود خوانده و درمورد 9/5 درصد گزارش ها از اظهارنظر خودداري كرده است. در سال 83، 9/27 درصد گزارش هاي وزارتخانه و سازمان هاي دولتي از سوي سازمان حسابرسي كشور با درجه مقبول و 62 درصد به طور مشروط مورد ارزيابي قرار گرفته اند.
6/3 درصد اين گزارش ها مردود اعلام شده و درخصوص 5/6 درصد گزارش ها نيز اظهار نظري صورت نگرفته است. 5/34 درصد گزارش نهادها و مؤسسات دولتي در سال 83 مقبول و 3/56 درصد گزارش ها به طور مشروط پذيرفته شده است.
5/3 درصد گزارش نهادها و مؤسسات دولتي نيز مردود اعلام و درمورد 67/5 درصد گزارش ها اعلام نظر نشده است.گزارش مي افزايد، در سال،83 معادل 3/21 درصد گزارش هاي بانك ها و بيمه ها از سوي سازمان حسابرسي كل كشور با رتبه مقبول مورد ارزيابي قرار گرفته و 1/66 درصد گزارش ها به طور مشروط پذيرفته شده اند.
7/4 درصد اين گزارش ها نيز مردود اعلام شده و درخصوص 9/7 درصد گزارش ها اظهارنظر نشده است.
در بخش ديگري از اين گزارش، تعداد گزارش هاي صادره از سوي سازمان حسابرسي كل كشور در سال 83 معادل سه هزار و 827 فقره اعلام شده است.]]>
</TEXT>
</DOC>
<DOC>
<DOCID>HAM2-841012-049</DOCID>
<DOCNO>HAM2-841012-049</DOCNO>
<ORIGINALFILE>/1384/841012/news/_eqtes.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ارائه لايحه متمم براي جبران كسري بودجه دولت با برداشت از حساب ذخيره ارزي تفاوت دارد]]>
</TITLE>
<TEXT>
<![CDATA[گروه اقتصادي: با تقديم لايحه متمم بودجه سال 84 به مجلس شوراي اسلامي در جلسه روز گذشته يك فوريت بررسي اين لايحه به تصويب نمايندگان مجلس شوراي اسلامي رسيد. ارائه اين لايحه و درخواست تأمين 4 هزار و 600 ميليارد تومان كسري بودجه دولت براي پرداخت به كاركنان دولت و تأمين يارانه ها ديدگاههاي مختلفي را به دنبال داشته است. برخي با اشاره به ضرورت تأمين كسري مذكور، دولت را ناگزير از ارائه اين لايحه مي دانند اما برخي ديگر با اشاره به آثار اقتصادي اين لايحه آن را ادامه روند برداشت از حساب ذخيره ارزي مي دانند.
با مرتضي تمدن عضو كميسيون برنامه و بودجه مجلس شوراي اسلامي پيرامون روند بررسي لايحه مذكور و آثار و نتايج آن گفتگو كرده ايم.
***
* روند بررسي لايحه متمم بودجه سال جاري در مجلس چگونه خواهد بود؟
- لايحه متمم بودجه سال 84 در جلسه روز گذشته مجلس شوراي اسلامي مطرح و يك فوريت آن به تصويب رسيد. پس از تصويب، اين لايحه به كميسيون تخصصي رفته و پس از بررسي اين كميسيون مجدداً به مجلس بازگشته و در دستور كار قرار مي گيرد. موضوع مهم آن است كه بايد تا قبل از ارسال لايحه بودجه سال 85 به مجلس تكليف لايحه 4 هزار و 600 ميليارد توماني متمم بودجه سال 84 در مجلس روشن شود چرا كه در غير اين صورت ممكن است لايحه مذكور نتواند تكاليف دولت در اين زمينه را پوشش دهد. براين اساس تقاضاي اولويت لايحه مذكور از سوي نمايندگان مطرح و اين لايحه در اولين فرصت در دستور كار مجلس قرار خواهد گرفت و تلاش مي كنيم تا پيش از لايحه بودجه سال آينده تكليف لايحه متمم بودجه در مجلس روشن شود.
* برخي معتقدند منبع تأمين متمم بودجه درآمدهاي نفتي بوده و تفاوتي با برداشت از حساب ذخيره ارزي ندارد. نظر شما چيست؟
- ماهيت اين دو به هيچ وجه يكسان نيست. از نظر شكلي، اين دو نوع تأمين مالي شباهتي با يكديگر ندارند گر چه از نظر محتوايي ممكن است اين ادعا مطرح شود كه برداشت از حساب ذخيره ارزي و آنچه در قالب لايحه متمم بودجه براي برداشت از سود شركت هاي دولتي مانند شركت ملي نفت مطرح شده هر دو آثار تورمي را به دنبال خواهد داشت.اين موضوع درست است و نمي توان آن را انكار كرد اما برداشت از حساب ذخيره ارزي با تأمين كسري بودجه دولت به شيوه برداشت از سود شركت هاي دولتي با يكديگر متفاوت است چرا كه پس از برداشت از حساب ذخيره ارزي بايد دلار به ريال تبديل شود و اين امر باعث افزايش نقدينگي و تورم و كسري بودجه مي شود اما آنچه از محل سود شركت هاي دولتي برداشت مي شود در قالب ارقام ريالي در بودجه مورد استفاده قرار مي گيرد.از سوي ديگر معتقدم درآمدهاي شركت هاي دولتي مانند شركت ملي نفت ايران به اندازه كافي كشش دارد تا برداشت هايي كه انجام مي شود آثار منفي كمتري داشته باشد.براين اساس آنچه در لايحه متمم بودجه براي تأمين منابع يارانه  ها يا پرداخت به كاركنان دولت مورد توجه قرار گرفته سالم ترين و منطقي ترين كاري است كه دولت مي تواند انجام دهد.
* اين شيوه تأمين كسري بودجه دولت تا چه حد كارآمد خواهد بود؟
- كسري بودجه سال جاري 8 هزار و 500 ميليارد تومان اعلام شده اما در قالب لايحه متمم بودجه، تأمين 4 هزار و 600 ميليارد تومان از كسري مذكور مدنظر است و تنها تأمين ورود نيمي از اين كسري در قالب لايحه متمم بودجه سال 84 مورد توجه قرار گرفته است.
اين امر بدان معنا است كه دولت براي تأمين نيم ديگر كسري بودجه خود بايد تلاش نموده و روش هاي جديدي مانند جابجايي رديف هاي بودجه و... را به كار گيرد. شايد بتوان گفت آنچه براي تأمين كسري بودجه دولت در چارچوب لايحه متمم مورد توجه قرار گرفته منطقي ترين كار است چرا كه گريزي از تأمين اين كسري نبوده و برداشت مستقيم از حساب ذخيره ارزي نيز مقدور نمي باشد و آثار زيانبار اقتصادي بيشتري را به همراه خواهد داشت.
* دلايل ارائه لايحه متمم بودجه كدام است و چرا اين شيوه تأمين كسري بودجه مورد توجه دولت قرار مي گيرد؟
- ارائه لايحه متمم ناشي از غيرفني و ضعيف  بودن ساختار بودجه است هر بودجه اي كه كسري را با خود به همراه داشته باشد نشانگر آن است كه يا دولت انضباط  مالي لازم را نداشته و قادر به تنظيم دخل و خرج خود نيست يا اينكه ساختار بودجه ناكارآمد و غيرفني بوده كه باعث ايجاد كسري مي شود. شكل گيري كسري بودجه و ارائه لايحه متمم براي جبران آن در كشورمان ناشي از هر دو علت است چرا كه از يك سو دولت بي دليل برخي از هزينه هاي خود را افزايش داده و همچنين در بودجه سنواتي نيز درآمدها به شكل واقعي ديده نمي شود كه نتيجه آن شكل گيري كسري بودجه دولت است.
* آيا با عملياتي شدن نظام بودجه ريزي در سال آينده شاهد كسري بودجه دولت و ارائه متمم نخواهيم بود؟ 
- در سال آينده نيز حتماً با كسري بودجه مواجه خواهيم بود اما مهم آن است كه حجم و مبلغ اين كسري چقدر خواهد بود.معتقدم هر چقدر بودجه به سمت عملياتي شدن پيش رود ميزان كسري بودجه كمتر خواهد بود و براين اساس كسري بودجه سال آينده قطعاً از كسري سال جاري كمتر بوده و با نظام بودجه ريزي عملياتي كاهش كسري بودجه دولت نيز به تدريج صورت مي گيرد. اين اتفاق به يكباره شكل نخواهد گرفت خوشبينانه ترين حالت آن است كه تا پايان سال آخر برنامه چهارم منتظر مانده و سپس نسبت به ميزان كاهش كسري بودجه قضاوت كنيم.]]>
</TEXT>
</DOC>
<DOC>
<DOCID>HAM2-841012-050</DOCID>
<DOCNO>HAM2-841012-050</DOCNO>
<ORIGINALFILE>/1384/841012/news/_eqtes.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ورود و خروج  كالا فقط از مبادي  مجاز گمركي]]>
</TITLE>
<TEXT>
<![CDATA[ايسنا: قانون الحاق موادي به قانون تنظيم بخشي از مقررات مالي دولت كه در مجلس شوراي اسلامي تصويب و به تأييد شوراي نگهبان رسيده بود، از سوي رئيس جمهور براي اجرا به سازمان مديريت و برنامه ريزي كشور ابلاغ شد.
با الحاق موادي به قانون تنظيم بخشي از مقررات مالي دولت از سوي مجلس براي اجراي پروژه هاي عمراني ملي و استاني، دولت به نفع پيمانكاران ايراني در شبكه بانكي اعتبار اسنادي افتتاح مي كند.
همچنين بر اساس اين قانون ورود و خروج هر گونه كالا جز از طريق مبادي مجاز كه گمرك ايران در آنها حضور دارد، ممنوع است. قانون الحاق موادي به قانون تنظيم بخشي از مقررات مالي دولت شامل 69 ماده است.]]>
</TEXT>
</DOC>
<DOC>
<DOCID>HAM2-841012-051</DOCID>
<DOCNO>HAM2-841012-051</DOCNO>
<ORIGINALFILE>/1384/841012/news/_eqtes.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[تصويب انتشار 6 هزار ميليارد ريال اوراق مشاركت در شوراي پول و اعتبار]]>
</TITLE>
<TEXT>
<![CDATA[گروه اقتصادي: شوراي پول و اعتبار در يكهزار و پنجاه و سومين جلسه خود انتشار شش هزار ميليارد ريال اوراق مشاركت از سوي بانك مركزي را تصويب كرد.
اين ميزان اوراق مشاركت در تاريخ 22/10/1384 با نرخ سود علي الحساب 5/15% معاف از ماليات و مدت مشاركت يك سال پس از تاريخ انتشار منتشر مي شود. ساير شرايط از جمله شرايط مربوط به تركيب اوراق، مقاطع پرداخت سود و مهلت اوليه فروش و انتخاب بانكهاي عامل از سوي بانك مركزي تعيين مي گردد.
در اين جلسه همچنين شوراي پول و اعتبار با افزايش سقف فردي تسهيلات اعطايي در مرحله فروش اقساطي از 80 ميليون ريال به حداكثر 100 ميليون ريال براي هر واحد مسكوني موافقت كرد و مقرر داشت سقف فردي فوق سقف مربوط به دوران فروش اقساطي براي هر واحد مسكوني است و تسهيلات دوران مشاركت مدني محدود به اين سقف نيست و بانكها در مورد مبلغ تسهيلات اعطايي در دوره مشاركت(احداث ساختمان)با توجه به ساير مقررات و ضوابط ابلاغي اتخاذ تصميم خواهند كرد.]]>
</TEXT>
</DOC>
<DOC>
<DOCID>HAM2-841012-052</DOCID>
<DOCNO>HAM2-841012-052</DOCNO>
<ORIGINALFILE>/1384/841012/news/_eqtes.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[30 ميليارد دلار مصرف سالانه نفت، گاز و بنزين در كشور]]>
</TITLE>
<TEXT>
<![CDATA[مهر: وزارت نفت در گزارشي به دولت اعلام كرد: مصرف داخلي نفت، گاز و بنزين 30 ميليارد دلار در سال است.
در گزارش وزارت نفت آمده است: دولت 27 ميليارد دلار بابت يارانه كالاهاي نفت، بنزين و گاز در سال پرداخت مي كند.
در اين گزارش تصريح شده است: دريافتي دولت از مردم بابت مصرف داخلي 30 ميليارد دلار نفت، گاز و بنزين در سال، سه ميليارد دلار است.
دولت در سال هاي اخير مبادرت به در نظر گرفتن رديف بودجه اي با عنوان شفاف سازي حامل هاي انرژي كرده است.
بر طبق اين گزارش، براي شفاف سازي يارانه هاي مربوط به حامل هاي انرژي در سال جاري( برق، بنزين، نفت سفيد، نفت گاز، نفت كوره، گاز مايع، گاز طبيعي تصفيه شده)در بند(ح)و تبصره(11)قانون بودجه سال جاري مقرر شده است كه درمورد برق مصرفي، تفاوت قيمت صادراتي يا وارداتي حسب مورد به علاوه هزينه هاي انتقال، توزيع و فروش و عوارض تكليفي پس از كسر قيمت فروش آنها به صورت جمعي و خرجي است.]]>
</TEXT>
</DOC>
<DOC>
<DOCID>HAM2-841012-053</DOCID>
<DOCNO>HAM2-841012-053</DOCNO>
<ORIGINALFILE>/1384/841012/news/_havad.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[فرمانده نيروي انتظامي:
تعداد مجرمان غيرحرفه  اي و تازه  كار رو به افزايش است]]>
</TITLE>
<TEXT>
<IMAGE>/1384/841012/news/011808.jpg</IMAGE>
<![CDATA[
ايلنا: فرمانده نيروي انتظامي، گفت: تعداد مجرمان غيرحرفه  اي و تازه  كار در جامعه رو به افزايش است و 70 درصد جرايم بدست كساني انجام مي  شود كه سابقه مجرم بودن يا پرونده كيفري ندارند.
سردار اسماعيل احمدي  مقدم، فرمانده نيروي انتظامي، در حاشيه مراسم اولين نشست جانشين فرماندهي معظم كل قوا با فرماندهان ناجا و در جمع خبرنگاران، گفت: جرايم خرد در كشور در سال  هاي اخير افزايش يافته كه مهم  ترين دليل آن، ريسك بالاي ارتكاب جرايم عمده و بزرگ در جامعه است. وي، با اشاره به اينكه جرايم خرد چندان حائز اهميت نيست، افزود: اين نوع از جرايم احساس ناامني را در جامعه رواج مي  دهد و براي رفع اين مشكل از سال آينده نهادينه كردن طرح بهبود امنيت اجتماعي با جديت و به صورت دائمي دنبال مي  شود.
احمدي  مقدم خاطرنشان كرد: در حال حاضر، تعداد كلانتري  هاي موجود در تهران كافي است و از نظر تعداد كلانتري   مشكلي وجود ندارد؛ اما بايد در جهت افزايش تجهيزات، گشت  ها، ايست  هاي پليس و امكانات آنها اقدام كرد و كيفي  سازي كلانتري  ها را در دستور كار قرار دهيم.
وي، در خصوص كمبود نيروي انساني در ناجا خاطرنشان كرد: كاركنان سازمان  ها بر اساس جداول سازماني آنها تعيين مي  شوند و جدول سازماني ناجا در سال 70 مشخص شده؛ اما از آن سال تاكنون جامعه دچار تحولات عظيمي شده است.
فرمانده نيروي انتظامي يادآور شد: ساختار نيروي انتظامي در حال بازنگري است تا با رويكرد تقويت پليس  هاي تخصصي و استفاده از تكنولوژي نوين در جهت كاهش اين نياز حركت كنيم.
وي، با اشاره به اينكه براساس استانداردهاي جهاني جمعيت پليس به جمعيت كشور 5 در هزار است، افزود: متاسفانه در ايران اين شاخص 4 در هزار است و ما حدود 25 درصد نياز به افزايش نيرو داريم. وي، در خصوص وقوع جرم در ناجا، افزود: سطح جرايم در نيروي انتظامي حدود 11 درصد كاهش يافته، اما مهمترين جرايمي كه از سوي ماموران ناجا اتفاق مي  افتد؛ شامل سهل  انگاري، ترك پست، غيبت، ايراد خسارات به اموال بيت  المال، تصادفات و تيراندازي غيرعمد است.
فرمانده نيروي انتظامي خاطرنشان كرد: تعدي به مردم تنها 10 درصد از كل جرايم نيروي انتظامي را تشكيل مي  دهد.]]>
</TEXT>
</DOC>
<DOC>
<DOCID>HAM2-841012-054</DOCID>
<DOCNO>HAM2-841012-054</DOCNO>
<ORIGINALFILE>/1384/841012/news/_havad.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[آن سوي حادثه
چالش هاي حقوقي ادامه  تحصيل زنان]]>
</TITLE>
<TEXT>
<![CDATA[ايسنا: در حالي كه امروزه زنان در عرصه هاي مختلف اجتماعي حضور دارند و توانمندي هاي خود را به اثبات رسانده اند اما حق تحصيل زنان بر اساس شروط ضمن عقد بر عهده  مردان است و اين سئوال در برابر قانونگذاران وجود دارد كه آيا حق تحصيل، حقي فردي محسوب مي شود؟ مردي چندي پيش با مراجعه به دادگاه خانواده به علت اين كه همسرش در دانشگاه قبول شده و قصد ادامه  تحصيل دارد، تقاضاي طلاق كرد. اين مرد به واحد ارشاد دادگاه خانواده  گفت كه همسرش هنگام ازدواج محصل نبوده و ادامه  تحصيل جزو شروط ضمن عقد نبوده و دوست ندارد كه همسرش ادامه  تحصيل دهد.
شروط ضمن عقد 12 مورد از جمله حق مسكن،  حق طلاق، حق اشتغال و حق تحصيل را در برمي گيرد كه در مورد حق تحصيل، مرد مي تواند با امضا كردن شروط ضمن عقد، اجازه  تحصيل را به همسر خود بدهد يا با امضا نكردن آن، اين حق را از او سلب كند.
اين سئوال در برابر قانونگذار وجود دارد كه آيا تحصيل و ارتقاي سطح دانش افراد، حقي فردي و شخصي محسوب نمي شود كه افراد بر اساس علايقشان مي توانند در اين زمينه اقدام كنند؟ و آيا در چنين مواردي فرد ديگري مي تواند تصميم گيري كند؟ چرا در صورتي كه والديني مانع از ادامه تحصيل كودكشان شوند، ناقض حقوق او شناخته مي شوند اما اگر همان كودك در بزرگسالي از سوي همسرش اجازه  تحصيل نداشته باشد، همسر او حقي را تضييع نكرده و حتي در صورت مطرح شدن موضوع از طريق قانوني، طبق قوانين، راي به سود مرد و به عنوان حقي براي او صادر مي شود؟ بر چه مبنايي اين شرط جزو شروط ضمن عقد ذكر شده است؟ مرتضي تقوي، وكيل دادگستري گفت: در بسياري از كشورها به علت اينكه مباني تحصيل اجباري است، تحصيل جزو حقوق فردي به حساب آمده و هيچ كس نمي تواند مانع آن براي ديگري شود؛ بنابراين مي توان گفت مرد نبايد اين شرط را قرار دهد كه زن بدون اجازه  او تحصيل نكند ولي با توجه به اين كه قانونگذار اين شرط را جزو شروط ضمن عقد قرار داده، اين حق به مرد داده شده كه در اين زمينه به جاي زن تصميم گيري كرده و اعمال مديريت كند. وي در ادامه گفت: ما بايد ادامه  تحصيل را با ديگر موارد زندگي تلفيق كنيم و قانونگذار بايد قانون را اين گونه وضع كند كه اگر ادامه  تحصيل زن با انجام وظايف زندگي منافاتي نداشته باشد و آسيبي به انجام آنها وارد نكند، زن مي تواند به تحصيل خود ادامه دهد در غيراين صورت مرد مي تواند با آوردن ادله مانع از تحصيل همسرش شود. اين وكيل دادگستري معتقد است: در صورتي كه زن بدون اجازه  همسرش، تحصيل كند، حق طلاق بدون پرداخت حق و حقوق زن به مرد داده نمي شود. در اين صورت مرد فقط مي تواند مانع از ادامه  تحصيل شود. موسوي مطلق، وكيل دادگستري نيز در همين مبحث اظهار داشت: اين قانون ضمانت اجراي زيادي ندارد در صورتي كه زن بدون اجازه  همسر ادامه  تحصيل دهد، مرد فقط مي تواند مانع از آن شود؛ در غير اين صورت ادامه  تحصيل جزو دلايل طلاق از سوي مرد نيست و مي توان نتيجه گرفت ازدواج يكسري محدوديت هايي براي زوجين ايجاد مي كند و زن و مرد مي توانند با قرار دادن شروط ضمن عقد محدوديت ها را از ميان برداشته يا بيشتر كنند.
اشعري، وكيل دادگستري نيز در اين زمينه اظهار داشت: زوجين مي توانند هرگونه شرطي كه بر خلاف شروط عقد و بر خلاف عرف و شرع نباشد، در هنگام عقد مطرح كنند مثلا زن مي تواند با مطرح كردن شرط ادامه  تحصيل بدون مخالفت همسرش به تحصيل ادامه دهد.]]>
</TEXT>
</DOC>
<DOC>
<DOCID>HAM2-841012-055</DOCID>
<DOCNO>HAM2-841012-055</DOCNO>
<ORIGINALFILE>/1384/841012/news/_havad.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستگيري پرستار خانگي به عنوان مظنون در سرقت]]>
</TITLE>
<TEXT>
<![CDATA[گروه حوادث: بعد از هجوم سه سارق مسلح به منزلي در حوالي ميدان امام حسين پليس در اولين اقدام خود يك پرستار خانگي را بازداشت و بازجويي از او را آغاز كرده است.
به گزارش همشهري، مرد با صداي شمرده و آرام رو به بازپرس توكلي سخن مي گفت. منزل اين مرد روز گذشته مورد هجوم سه مرد مسلح قرار گرفته بود و او در مورد چگونگي وقوع اين حادثه گفت: «يك ماه قبل، از يك شركت خدماتي پرستار خانگي، زن جواني به نام مليحه به عنوان پرستار مادرم به ما معرفي شد. چند هفته اي از حضور اين زن در خانه مادرم مي گذشت كه روز گذشته هنگام غروب زنگ در خانه به صدا درآمد. مليحه براي گشودن در رفت و در زمان مراجعه متوجه شديم كه سه مرد نقابدار كه مسلح به سلاح گرم بودند او را تهديد كرده و هر چهار نفر آنان وارد خانه ما شدند. مردان نقابدار دستها و پاهاي من، مادرم و مليحه را بستند و بعد از جست وجوي اتاقهاي خانه مبلغ 850 هزار تومان وجه نقد موجود در منزل و 400 هزار تومان چك، تلفن همراه و مقاديري از وسايل با ارزش خانه را سرقت كرده و سپس متواري شدند.» وي افزود: «بعد از خروج سارقان مسلح از خانه به هر زحمتي بود خود را از حصار طنابها نجات داده و پليس را در جريان سرقت قرار دادم».شاكي به بازپرس پرونده گفت:« در حال حاضر از پرستار مادرم در خصوص اين سرقت شاكي هستم و فكر مي كنم او با سارقان همدست باشد.» بازپرس توكلي بعد از شنيدن اظهارات شاكي، پرونده را كه تحقيقات اوليه پليس را كلانتري محل صورت داده بود بررسي كرد و سپس دستور رسيدگي بيشتر را به كارآگاهان اداره يكم آگاهي مركز صادر كرد.بر پايه آخرين اخبار مليحه در اداره يكم آگاهي تحت بازجويي قرار دارد تا ادعاي شاكي مورد بررسي پليسي قرار گيرد.]]>
</TEXT>
</DOC>
<DOC>
<DOCID>HAM2-841012-056</DOCID>
<DOCNO>HAM2-841012-056</DOCNO>
<ORIGINALFILE>/1384/841012/news/_havad.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[وكيل مدافع مقتولان:
دور باطل تكرار رسيدگي به  قتل هاي محفلي كرمان]]>
</TITLE>
<TEXT>
<![CDATA[ايسنا: وكيل مدافع برخي خانواده هاي مقتولان پرونده  قتل هاي محفلي كرمان گفت: موضوع نامكشوفي در پرونده وجود ندارد و موضوع خيلي ساده است و بررسي مجددا آن تكرار دور است.
نعمت احمدي با اشاره به سير طي شده در پرونده  قتل هاي محفلي كرمان اظهار داشت: پس از چندين بار بررسي، ديوان عالي كشور پرونده را به كرمان اعاده كرد كه با توجه به تشكيل دادسرا پرونده به شعبه  102 دادگاه عمومي و جزايي ارسال شد. البته اين شعبه براي اولين بار رسيدگي را علني برگزار كرد و راي پنج نفر از متهمان را از قصاص به زندان تبديل كرد.
وي با اشاره به تعريف ديوان عالي كشور از معاونت و مشاركت در قتل، تصريح كرد: به هر حال پرونده مجدداً به كرمان برگشت داده شد و اين دور كماكان ادامه دارد. حال اينكه موضوع نامكشوفي در پرونده وجود ندارد و موضوع خيلي ساده است. اين وكيل دادگستري ابراز اميدواري كرد كه در بررسي پرونده به ياد داشته باشيم كه پنج نفر انسان بي گناه به وسيله  اين افراد و به بهانه  نادرست به قتل رسيدند.
براساس اين گزارش رييس دادگستري استان كرمان نيز اعلام كرد كه پرونده  قتل هاي محفلي كرمان براي چهارمين بار در شعبه  301 دادگستري كرمان به رياست قاضي محمدحسين مقبلي مورد رسيدگي قرار خواهد گرفت.
وي گفت: ديوان عالي كشور، حكم 5 نفر از متهمان را نقض كرده است اما در مورد «ع.م» _ يكي از متهمان كه به اعدام محكوم شده است- اظهار نظر نشده و به روشن شدن وضعيت ساير متهمان پرونده منوط شده است.
غلامحسين حيدري درباره  دلايل بازگشت اين پرونده به دادگستري كرمان براي رسيدگي مجدد و عدم طرح در هيات عمومي ديوان عالي كشور گفت: در مواردي كه دادگاه بدوي دو بار يك نظر را اعلام كند و ديوان عالي كشور نيز به يك شكل آن را نقض كند، پرونده براي رسيدگي به هيات عمومي اصراري ديوان عالي كشور مي رود كه چنين اتفاقي در اين پرونده نيفتاده است.
شش متهم پرونده قتل هاي محفلي كرمان در سال،81 پنج شهروند كرماني را براساس تصميم گيري هاي محفلي به قتل رساندند و هم اكنون پرونده  آنها براي چهارمين بار تحت رسيدگي قرار دارد.]]>
</TEXT>
</DOC>
<DOC>
<DOCID>HAM2-841012-057</DOCID>
<DOCNO>HAM2-841012-057</DOCNO>
<ORIGINALFILE>/1384/841012/news/_havad.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[تحقيقات در مورد يك باند كيف قاپي ادامه دارد]]>
</TITLE>
<TEXT>
<![CDATA[گروه حوادث: دو دختر فراري كه متهم به كيف قاپي هستند، صبح ديروز، براي بازجويي مقدماتي در شعبه اول دادياري دادسراي امور جنايي حضور يافتند.به گزارش همشهري، اين دو دختر كه پريسا(20 ساله)و ليلا(19 ساله)نام دارند، در پي شكايت هاي متعدد و مشابهي تحت پيگرد پليس قرار گرفتند. با انجام چهره نگاري، دو دختر جوان، در محدوده خيابان سي متري جي شناسايي شدند و در يك عمليات ضربتي، بدست مأموران پايگاه هشتم اداره آگاهي تهران دستگير شدند.دو دختر جوان صبح ديروز براي بازجويي مقدماتي در مقابل داديار هاشميان قرار گرفتند. آنها منكر هرگونه سرقت و كيف قاپي شدند. اما تحقيقات بيانگر آن است كه اين دو دختر به همراه 4 پسر از عابران اقدام به كيف قاپي كرده اند.]]>
</TEXT>
</DOC>
<DOC>
<DOCID>HAM2-841012-058</DOCID>
<DOCNO>HAM2-841012-058</DOCNO>
<ORIGINALFILE>/1384/841012/news/_havad.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[توقف حكم اعدام]]>
</TITLE>
<TEXT>
<![CDATA[گروه حوادث: با گذشت اولياي دم حكم اعدام يك قاتل اجرا نشد.
به گزارش همشهري بيست و پنجم شهريور ماه سال 82 وقوع يك جنايت منجر به قتل در رباط كريم به اطلاع پليس بازپرس كشيك قتل ويژه قتل رسيد.
قرباني اين حادثه اسماعيل 22 ساله بود كه با ضربات چاقو به قتل رسيده بود. در بررسي هاي اوليه پليسي قاتل كه حسن نام داشت شناسايي شد. پليس آگاهي مخفيگاه حسن را كشف كرد و طي يك عمليات غافلگيرانه حسن بازداشت شد.
حسن در جريان بازجويي به ارتكاب بزه انتسابي خود اعتراف كرد. رسيدگي قضايي اين پرونده در شعبه 71 و گروه كيفري استان برگزار شد و در نهايت حكم اعدام حسن صادر و از سوي شعبه 26 ديوان عالي كشور تاييد شد.حكم به اجراي احكام ارجاع داده شد و مراحل استيذان پرونده انجام مي شد كه پورمكري، معاون اجراي احكام روز گذشته گفت: با تلاش مسئولين اجراي احكام خانواده قاتل، اولياي دم راضي به گذشت از اعدام حسن شدند و بدين ترتيب قاتل از اعدام رهايي يافت.]]>
</TEXT>
</DOC>
<DOC>
<DOCID>HAM2-841012-059</DOCID>
<DOCNO>HAM2-841012-059</DOCNO>
<ORIGINALFILE>/1384/841012/news/_havad.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[خواندني ترين جنايات سال2005]]>
</TITLE>
<TEXT>
<![CDATA[سايت جنايي در گزارشي كه هر سال همزمان با به پايان رسيدن سال ميلادي به چاپ مي رسد اقدام به چاپ جذابترين مطالب جنايي در طول يك سال گذشته ميلادي كرده است.حوادثي كه در طول يك سال گذشته مورد توجه بيشتر خوانندگان قرار گرفتند عبارتند از:
1. قتل در اتاق 103
پر خواننده ترين حادثه جنايي در طول سال 2005 داستاني حقيقي است كه در حقيقت در دسامبر 2001 ميلادي رخ داده و جزئيات آن در طول سال 2005 در اختيار عموم قرار گرفت.
در اين حادثه، دو زن جوان آمريكايي براي مسافرت به كره جنوبي رفته و در پايتخت آن كشور و در اتاق شماره 103 يك هتل اقامت مي گزينند. يكي از اين دو دوست به طرز مشكوكي در اتاقش و به شكل فجيعي به قتل مي رسد و اين در حالي است كه خانم ديگر هنگام سفر به اطراف سئول از سوي پليس بازداشت شده و پانزده ماه تمام را در زندان سپري مي كند.
2. نوجوان 18 ساله در قتل والدينش گناهكار شناخته شد
داستان به قتل رسيدن والدين سارا جانسون بدست وي دومين داستاني بود كه خواننده هاي سايت جنايي بيشترين علاقه را به آن نشان دادند. اعضاي هيأت منصفه با وجود تلاش هاي وكيل مدافع متهم براي تبرئه و يا حداقل تخفيف در مجازات سارا را در قتل والدينش گناهكار تشخيص دادند.
انگيزه سارا از اين اقدام بيش از هر چيز ديگري قابل توجه بود: وي والدينش را به قتل رسانده بود آن هم تنها به اين دليل كه آنها با دوست پسر وي مخالف بودند.
3. مقامات قانوني واشنگتن پس از حمله يك مرد به يك اسب سعي كردند قانون منع اعمال خشونت عليه حيوانات را به تصويب برسانند.
4. دادگاه مايكل جكسون كه در طول يك سال گذشته چالش هاي فراواني را براي سيستم قضايي كشور به وجود آورده بود سرانجام با عدم رأي مثبت اعضاي هيأت منصفه و تبرئه وي به پايان رسيد. در اين دادگاه دادستان خواننده محبوب پاپ را متهم به سوءاستفاده جنسي از يك پسربچه كرده بود.
5. مردي كه اعضاي خانواده اش را به قتل رساند
داستان ماركوس وسن و به قتل رساندن نه نفر از اعضاي خانواده وي به دست او جنجال فراواني در ايالات متحده برپا كرد. ماركوس در طول بيست سال گذشته همواره محارم خود از جمله دخترانش را مورد تجاوز قرار داده و اكثر فرزندان وي در حقيقت نوه هاي او نيز بودند. دادگاه او را در تمامي موارد گناهكار تشخيص داد.
6. ملكه زيبايي ايالت جورجيا به اتهام قتل عمد دوست پسرش محاكمه و گناهكار تشخيص داده شد.
خانم ساوانا انگيزه خود از اين كار را وجود رابطه ميان دوست پسرش با يكي از دوستان نزديك خود دانست.
7. مرگ براي اسكات پترسون
دادگاه عالي اسكات پترسون را به اتهام قتل عمد همسر باردارش گناهكار تشخيص داد. اين در حالي است كه دادگاه ديگري نيز حق بيمه عمر همسر وي را كه انگيزه اصلي اسكات از به قتل رساندن همسرش بود به مادر وي اعطا كرد. اسكات همواره در طول دادگاه اتهام قتل عمد همسرش را تكذيب كرده بود.
8. داستان پرطرفدار هشتم متعلق به منشي بود كه رئيس وي او را مورد آزار و اذيت جنسي و تجاوز قرار داده و وي پس از چندين سال با مراجعه به دادگاه پرده از راز اين جنايت برداشته بود.
و اما داستان آخر مربوط به خانم معلولي در استراليا است كه با مراجعه به دادگاه از دكتر مادرش كه با وجود آگاهي از معلوليت وي قبل از تولد، او را به دنيا آورده بود شكايت كرده و از وي درخواست غرامت كرده بود.]]>
</TEXT>
</DOC>
<DOC>
<DOCID>HAM2-841012-060</DOCID>
<DOCNO>HAM2-841012-060</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[ممكن است روش هاي جديد بر دي ان آ جنين اثر سوء داشته باشند
انتقال آلودگي به جنين در لقاح مصنوعي
كلينيك هاي آي وي اف استانداردهاي متفاوتي دارند، و بسياري از آنها بايد احتياط بيشتري براي حذف احتمال تغييرات ژنتيكي مانند درمان اسپرم ها با آنتي بيوتيك انجام دهند]]>
</TITLE>
<TEXT>
<IMAGE>/1384/841012/news/011901.jpg</IMAGE>
<![CDATA[
گروه دانش و فناوري- مريم جعفراقدمي: يك تحقيق جديد بر روي موش ها نشان مي دهد بعضي بچه هايي كه با روش معمول باروري آزمايشگاهي( آي وي اف )متولد مي شوند، مي توانند قطعه اي از دي ان آ باكتريايي در كروموزوم هاي خود حمل كنند. محققاني كه اين آزمايش ها را انجام داده اند مي گويند اين تغييرات تصادفي ژنتيكي بسيار نادر است، اما پزشكان بايد براي جلوگيري از آن بيشتر احتياط كنند.
در لقاح مصنوعي مي توان از تزريق درون سيتوپلاسمي اسپرم(يا icsi)براي پدراني با تعداد بسيار كم اسپرم يا اسپرم هايي كه نمي توانند به طور معمول حركت كنند،كمك گرفت. در اين روش تكنيسين ها به جاي اينكه اسپرم و تخمك را مانند روش معمول آي وي اف در ظرف كشت با هم تركيب كنند، تك اسپرم ها را به تخمك ها تزريق مي كنند. اين روش(icsi)كه از سال 1991 گسترش يافت، حالا تقريبا در نيمي از فرايندهاي آي وي اف در بيشتر كشورهاي دنيا به كار مي رود. بيش از پنج سال است كه پژوهشگران روش icsi را براي ساختن موجودات تغيير ژنتيك يافته آزمايش مي كنند. اين آزمايش ها با مخلوط كردن دي ان آ و اسپرم قبل از تزريق آن به تخمك انجام مي شوند. براي رشته هاي دراز دي ان آ كه انتقال آنها با تكنيك هاي ديگر مشكل است، اين روش مي تواند كارآمد باشد.
براي همين پدرو موريرا و همكارانش در آژانس تحقيقات كشاورزي مادريد اسپانيا، تصميم به تحقيق روي اين مسئله گرفتند كه اگر نمونه اسپرم آلوده به باكتري شده باشد ممكن است دي ان آ بچه ها تصادفا تغيير يابد. آنها نمونه اسپرم موش را با باكتري «اي.كلي» مخلوط كردند كه شامل ژني بود كه با يك پروتئين فلورسنس كدگذاري شده بود. سپس آن اسپرم را براي تزريق به تخمك استفاده كردند. براي اسپرم هاي تازه اي كه با چرخش در سانتريفوژ شسته شده بودند تا از ديگر مواد همراه آن جدا شود، 12 درصد نطفه هاي تازه تشكيل شده شامل ژن فلورسنس بودند. با اينحال آن ژن در نطفه هايي كه به روش معمول يعني كاشت داخل بدن موش ماده بسته شده بودند، پيدا نشد. اما نمونه اسپرم هايي كه منجمد شده بودند، ولي با روش سانتريفوژ شسته نشده بودند، 19 درصد نطفه ها و 6 درصد نطفه هاي كاشت معمولي، حاوي ژن فلورسنس بودند.
متخصصين isci نگران اين بودند كه موريرا از محلول غليظ باكتري  استفاده كرده باشد، كه به طور معمول در زير ميكروسكوپ آي وي اف قابل مشاهده است. براي همين ماريسه باندوئل از دانشگاه آزاد بروكسل كه بر روي سلامت چند صد كودك متولد شده با روش آي وي اف تحقيق مي كند، مي گويد اكنون نيازي نيست كه به بيماران هشدار دهيم يا روش ها را تغيير دهيم. اما موريرا نشان داده است كه آن نمونه هاي اسپرم به طور مداوم با پوست اهداكنندگان اسپرم آلوده مي شوند. او استدلال مي كند كه كلينيك هاي آي وي اف استانداردهاي متفاوتي دارند، و بسياري از آنها بايد احتياط بيشتري براي حذف احتمال تغييرات ژنتيكي، مانند درمان اسپرم ها با آنتي بيوتيك انجام دهند. او مي گويد بهتر است مطمئن باشيم كه هيچ بچه اي اين مشكلات را به ارث نمي برد. يكي از نگراني ها اين است كه دي ان آ هاي آلوده به باكتري مي توانند ژن هاي جلوگيري از سرطان را مختل كنند. باندوئل فكر مي كند كه امكان ندارد اين مشكل پيش بيايد، علاوه بر اينكه بچه هايي كه او رويشان تحقيق كرده سالم به نظر مي رسند. اما او اعتراف مي كند كه پيامدهاي تغييرات اتفاقي ژنتيكي ممكن است بعدها در زندگي ظاهر شود.
با توجه به اين كشمكش ها، مسئولان وزارت بهداشت و نظارت بر آي وي اف در انگليس گفته اند تحقيقات موريرا را بررسي مي كنند تا ببينند آيا هيچ يك از روش هايشان نياز به تغيير دارد يا نه.
منبع: dec.2005 newscientist.3]]>
</TEXT>
</DOC>
<DOC>
<DOCID>HAM2-841012-061</DOCID>
<DOCNO>HAM2-841012-061</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[تئوريسين كامپيوتر درگذشت]]>
</TITLE>
<TEXT>
<IMAGE>/1384/841012/news/011892.jpg</IMAGE>
<![CDATA[
گروه دانش و فناوري _ محمدتقي رسولي:در آخرين روزهاي سال،2005 جان دايپولد پدر علم تئوري تجارت، كامپيوتر و كامپيوتري كردن در سن 79 در اثر سرطان در منزلش در حومه شهر برفورد آمريكا درگذشت.
جان دايبولد فردي است كه در دهه 1950 ميلادي تلاش بسياري براي اشاعه كامپيوتر و كامپيوتري كردن مشاغل انجام داد و در واقع آينده نگري و انديشه او مورد تحسين جهانيان قرار گرفته  است.جان دايبولد در سال 1951 از دانشكده اقتصاد هاروارد فارغ التحصيل گرديد و پس از آن در شركت مشاوره مديريتي نيويورك استخدام شد. او سه بار از اين شركت اخراج گرديد و دليل اخراج او تشويق و اجبار مشتريان شركت به استفاده از كامپيوتر بود.( در آن زمان اين موضوع بيشتر تزئيني و بسيار پرهزينه بود)
دايبولد در سال 1952 اقدام به انتشار كتابي به نام «مكانيزه كردن» نمود كه در آن ديدگاه هاي خود نسبت به كامپيوتري كردن و استفاده از دستگاههاي قابل برنامه ريزي در تجارت را منتشر كرد.اين كتاب كه براي چند ين بار تجديد چاپ شد، اكنون به عنوان يك سمبل شناخته شده و جشن سي امين و چهلمين سال انتشار آن برگزار شد.ديدگاه او نسبت به مكانيزه كردن از زماني آغاز شد كه او در جريان جنگ جهاني دوم با مشاهده سيستم كنترلي رادار كشتي ها به اين نتيجه رسيد كه مي تواند از اين سيستم قابل برنامه ريزي در تجارت استفاده نمايد.
در سال،1954 دايبولد اقدام به تأسيس شركت مشاوره اي خود نمود و در اواخر همان سال اولين سيستم كامپيوتري حرفه اي در زمينه تجارت را راه اندازي كرد.
در طول نيم قرن پس از تأسيس اين شركت، او مشاور شركتهاي مهم همچون: اي تي اندتي، آي بي ام، بويينگ و زيراكس و همچنين به دولت هاي ونزوئلا و اردن بود.در سال 1961 او موفق به راه اندازي شبكه الكترونيكي آن لاين براي بانك نيويورك گرديد كه تمام شعب را به هم متصل نمود و پس از آن اقدام به راه اندازي شبكه ديگري براي بيمارستانها نمود كه در آن گزارش هاي پزشكي و دارويي و وقايع مهم در آن ثبت گرديده بود.او در سال 1963 اقدام به انتشار روزنامه اي نمود و كليه امور اجرايي آن را شخصاً انجام مي داد. در اين روزنامه براي اولين بار از كيبورد كامپيوتر براي تايپ كردن مطالب و داستان ها استفاده شد. از دايبولد يك پسر و يك دختر به يادگار مانده است.]]>
</TEXT>
</DOC>
<DOC>
<DOCID>HAM2-841012-062</DOCID>
<DOCNO>HAM2-841012-062</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[اسرار آفرينش، انفجار بزرگ، نظريه تكامل]]>
</TITLE>
<TEXT>
<![CDATA[گروه دانش و فناوري: پيدايش كيهان و نظريه تكامل هميشه مورد توجه دانشمندان بوده است، اين كه كيهان براثر انفجار بزرگ موسوم به مهبانگ از يك نقطه شروع شده و براساس يك نظم علمي و منطقي شروع به گسترش و انبساط نموده و اينكه سير تكامل موجودات و انسان در طول تاريخ به چه صورت بوده است.
دكتر منيژه رهبر،(عضو هيأت علمي دانشگاه تهران)و دكتر يوسف فضايي( محقق، نويسنده و استاد دانشگاه)روز سه شنبه 13 دي ماه ساعت 17 الي 20 در مركز همايش هاي مجموعه فرهنگي هنري تهران به تشريح چگونگي پيدايش كهكشان ها و زمين(مراحل تكامل زمين)نظريه انفجار بزرگ، تولد و مرگ ستاره ها، آينده خورشيد، زمين و سياهچاله ها، انقباض يا انبساط جهان(آينده عالم)و مراحل آفرينش موجود زنده و انسان(نظريه تكامل)خواهند پرداخت.
اين مركز در خيابان شريعتي،  روبه روي بهار شيراز، طبقه سوم مجموعه فرهنگي هنري تهران واقع است.]]>
</TEXT>
</DOC>
<DOC>
<DOCID>HAM2-841012-063</DOCID>
<DOCNO>HAM2-841012-063</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[داروي قديمي براي درمان سرطان]]>
</TITLE>
<TEXT>
<![CDATA[فاطمه افشار: دارويي كه به مدت 40 سال براي درمان بيماري هاي قارچي پوست به كار برده مي شد، مي تواند براي درمان سرطان نيز استفاده شود. نتايج تحقيقات پژوهشگران دانشگاه كاليفرنيا و مركز علوم و مهندسي زيستي موسسه فناوري هند كه در شماره 30 ژوئن 2005 pnas درج شده است، نشان مي دهد كه داروي گريسوفيووين مي تواند مانع رشد سلول هاي سرطاني شود.
دانشمندان دست اندركار اين طرح مي گويند كه اين دارو اثرات جانبي كمي داشته و مي تواند به مدت طولاني استفاده شود. اين دارو خوراكي بوده و ساليان زيادي است كه براي درمان عفونت هاي قارچي پوست و كرم هاي حلقوي استفاده مي شده است. پژوهشگران بر اين باورند كه اين دارو توانايي بيشتري در ممانعت از رشد سلول هاي سرطاني نسبت به بسياري از داروهاي ضد سرطان ديگر مانند تاكسول و وينبلاستين داراست.اين محققان همچنين كشف كرده اند كه اين دارو با تأثير بر ميتوز يا تقسيم سلولي و اختلال در عمل رشته هاي دوك، تكثير سلول هاي سرطاني را متوقف مي كند. بنابر اين كاهش فعاليت ميكروتوبول ها در غده هاي سرطاني به علت استفاده از اين دارو، به همراه استفاده از ساير داروها و روش هاي درماني ضد سرطان مثل شيمي درماني مي تواند در مبارزه با غده هاي سرطاني كاربرد مؤثري داشته باشد.
منبع: مؤسسه اطلاع رساني توسعه فناوري زيستي]]>
</TEXT>
</DOC>
<DOC>
<DOCID>HAM2-841012-064</DOCID>
<DOCNO>HAM2-841012-064</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[مهاجرت پرندگان باعث انتشار آنفلوآنزاي پرندگان نمي شود]]>
</TITLE>
<TEXT>
<![CDATA[گروه دانش و فناوري- محمد تقي رسولي: دانشمندان پس از تحقيقات فراوان نتوانستند دليلي براي اثبات انتشار آنفلوآنزاي پرندگان از طريق مهاجرت هاي فصلي پرندگان آبزي و ساحلي پيدا نمايند. به عبارت صحيح تر انتقال پرندگان اهلي، اردك ها و ديگر پرندگان غيروحشي نقش بيشتري در انتشار اين ويروس  خطرناك نسبت به مهاجرت پرندگان وحشي داشته است. با توجه به مسأله فوق ديگر احتياجي به تعقيب و از بين بردن پرندگان مهاجر و وحشي در نقاط مختلف نيست.
ويروس h5n1(آنفلوآنزاي پرندگان)باعث از بين رفتن ميليونها مرغ و خروس در آسيا و در قسمتي از اروپا در سال 2003 گرديده است. همچنين اين ويروس تاكنون باعث مرگ 71 نفر گرديده است كه اكثر آنها در تماس مستقيم با مرغ و خروس هاي آلوده بوده اند. تا به امروز هيچ موردي مبني بر انتقال ويروس از انسان به انسان مشاهده نشده است اما بسياري از محققان و دانشمندان بيم آن دارند كه اين ويروس با يك تغيير كوچك در خود باعث از بين رفتن ميليونها انسان گردند.
منبع: ap.org]]>
</TEXT>
</DOC>
<DOC>
<DOCID>HAM2-841012-065</DOCID>
<DOCNO>HAM2-841012-065</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[تغييرات آب و هوا باعث آب شدن يخچالهاي آلاسكا خواهد شد]]>
</TITLE>
<TEXT>
<IMAGE>/1384/841012/news/011895.jpg</IMAGE>
<![CDATA[
گروه دانش و فناوري- محمد تقي رسولي: تغييرات مداوم آب و هوا در نقاط مختلف زمين باعث آب شدن و از بين رفتن يخچالهاي11پايي آلاسكا در انتهاي قرن جاري ميلادي خواهند شد. اين تحقيق كه با مدل سازي يك سوپركامپيوتر انجام شده است، نشان داده كه علاوه بر آلاسكا، گرماي بيش از حد هوا، باعث آب شدن يخ هاي اكثر نقاط نيمكره شمالي(روسيه و كانادا)تا حدود سال 2100 خواهد گرديد.
لازم به ذكر است كه آب شدن يخ هاي قطب شمال باعث افزايش مقدار گازهاي گلخانه اي و در نتيجه افزايش گرماي كل كره زمين تا حد زيادي خواهد گرديد.
منبع: ap.org]]>
</TEXT>
</DOC>
<DOC>
<DOCID>HAM2-841012-066</DOCID>
<DOCNO>HAM2-841012-066</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آيا ممكن است؟
اتانول به جاي بنزين]]>
</TITLE>
<TEXT>
<IMAGE>/1384/841012/news/011907.jpg</IMAGE>
<![CDATA[
گروه دانش و فناوري _ مرتضي اسلام زاده: با توجه به افزايش بي رويه قيمت سوخت در سراسر دنيا بسياري از كشورها و شركت ها در پي يافتن منابع جايگزين هستند. در اين زمينه كشور استراليا يكي از پيشگامان بوده و در صدد توليد سوخت اتانول بيشتر است. البته برخي از مصرف كنندگان استراليايي نيز سوخت اتانول را به بنزين ترجيح مي دهند. عليرغم اين موضوع كه اتانول ممكن است صدماتي را به اتومبيل هايشان وارد كند، اما تميزتر است و ميزان آلايندگي آن نيز بسيار ناچيز است و همين گزينه ها دلايلي كافي براي استفاده آنها است.
استفاده از اتانول در وسايل نقليه امر تازه اي نيست.بعضي از مصرف كنندگان همچنان نگران آثار منفي سوخت اتانول هستند كه ممكن است بر اتومبيل هايشان وارد شود. يكي از مصرف كننده هاي اتانول در اين باره مي گويد: «من وقت ندارم به حرف آنهايي كه عليه اتانول هشدار مي دهند گوش كنم زيرا اتومبيل من به خوبي كار مي كند و من هم راضي هستم. اتانول از نظر اقتصادي هم خوب است. من 10% اتانول را در اتومبيلم استفاده مي كنم و اين بدين معنا است كه 10% كمتر به حساب كمپاني هاي بزرگ نفتي دنيا و نهادهاي بزرگ تجاري آنها پول واريز مي شود.»
اتانول در حال حاضر فقط يك دهم درصد از بازار سوخت چندين ميليارد دلاري استراليا را تشكيل مي دهد. آنچه كه در حال حاضر دولت استراليا انجام مي دهد در واقع تأسيس يك صنعت كاملا حياتي است.
چند سال پيش پس از ادعاهايي مبني بر مخلوط كردن مقاديري قابل توجه از اتانول در داخل بنزين، مراكز فروش بنزين مجبور به تبليغ شدند تا اعلام نمايند كه بنزين هاي آنها با اتانول مخلوط نشده است.دولت استراليا به خوبي مي داند كه كليد اصلي نيل به اهدافش در ترويج استفاده از اتانول فقط و فقط كسب اعتماد مردم است. بنابراين با كمك برخي از عاملان و فروشندگان مستقل، به كمك توليدكنندگان اتانول در استراليا شتافته اند و با تاكتيك هايي يك تصور منفي را به ديدي مثبت تبديل مي كنند. يكي از اين فروشندگان مي گويد: «با تبليغ توأم با ايجاد ترس ما احساس كرديم كه اتانول شبيه به يك تابو شده است. گفتيم كه اتانول نه غيرقانوني است و نه صدمه اي به اتومبيل مي زند، ما با ديگر فروشندگان مخالف اتانول همسو نبوديم اما آهسته آهسته بر ميزان فروش مان افزوده شد.»
البته به مرور آگاهي عمومي مردم نسبت به اتانول گسترش پيدا كرد اما اين به آن معنا نيست كه همه مشتاق به خريد و استفاده از اتانول هستند. براي مثال صنايع اتومبيل  سازي استراليا به شدت با انگيزه هاي دولت در جهت مخلوط نمودن 10% اتانول با بنزين مخالف اند. اين صنايع نصف اين مقدار يعني 5% را ترجيح مي دهند. يكي از كارخانجات بزرگ اتومبيل سازي استراليا هم اكنون اتومبيلي براي بازار آمريكاي جنوبي مي سازد كه براي كار، 20% اتانول با بنزين مخلوط مي شود. يك اتومبيل ممكن است به گونه اي تنظيم شود كه با مقادير مختلف اتانول كار كند. مديران صنايع اتومبيل سازي استراليا مي گويند كه آنچه ايشان مي گويند اين است كه اين كار براي كشوري همچون استراليا مناسب نيست. آنچه در برزيل يا آمريكاي جنوبي انجام مي دهند براي بازار مخصوص و رقابتي آن منطقه است آنها مي افزايند: «ما مجبور نيستيم كه از آن شرايط خاص پيروي نماييم زيرا ماندگاري آثار اتانول بر محيط زيست هنوز بدرستي روشن نيست كه چگونه است.» در حالي كه تحقيقات در اين زمينه تشويق مي شود و ادامه دارد. گروه نيروي كار سوخت بيولوژيكي دولتي مي گويند: «اتانول از مزايايي براي بهداشت و جلوگيري از توليد گازهاي گلخانه اي برخوردار است» اما همه با اين چنين استنباطي موافق نيستند.
دكتر رابرت نيون از دانشگاه ولز جنوبي كه مشغول پژوهش بر روي آثار محيطي اتانول است در اين باره و در رابطه با مشكلات عمده آلودگي هوا هشدار مي دهد. ولي پرسش اصلي دارندگان وسائط نقليه در اين رابطه با بهاي واقعي اين نوع سوخت است. آيا ارزان تر است؟ ظاهرا كه نه! دولت استراليا مي گويد: «كه هرگز اتانول را به عنوان يك جايگزين كامل و جامع براي بنزين مطرح ننموده و نخواهيم نمود. اما نبايد اين نكته را فراموش كرد كه اتانول در طول زمان مي تواند كمك هايي را به سوخت مورد نياز ما بكند اما ما خود نيز مي دانيم كه اتانول به مانند يك پاسخ جادويي و فوق العاده براي جايگزيني بنزين نيست.»]]>
</TEXT>
</DOC>
<DOC>
<DOCID>HAM2-841012-067</DOCID>
<DOCNO>HAM2-841012-067</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[قوانين جديد عليه دوره هاي آموزشي پارابيولوژي]]>
</TITLE>
<TEXT>
<![CDATA[گروه دانش و فناري- محمدتقي رسولي: در يكي از بزرگترين برخوردهاي دين و فرضيه تكامل از سال 1925 تاكنون، دادگاه فدرال پنسيلوانيا دستور به جلوگيري از آموزش «طراحي هوشمند» داد. اين دوره كه در مقابل فرضيه تكاملي و تبديل ميمون به انسان طراحي شده است، براي اولين بار در سال 2004 در يك دوره آموزشي در مدارس گنجانده شد. از آن زمان تاكنون دادستان محلي عليه آن اقامه دعوي كرده و آن را مخالف قانون اساسي دانسته است.
دادستان جونز كه پيگيري اين موضوع را برعهده داشته، با استفاده از قوانين موجود توانسته است حكم جلوگيري از آموزش اين دوره را به دست آورد.
پيروان طراحي هوشمند معتقدند كه ارگانيزم موجودات زنده، پيچيده تر از آن است كه با يك نيروي مافوق بشري كنترل و ايجاد شود و اين موضوع مورد اختلاف بين نيروهاي مذهبي و آنها بوده است.در سال،1987 قانوني در آمريكا وضع كه طي آن مدارس عمومي از تدريس دوره هاي مربوط به فرضيه تكامل منع شدند.
منبع: ap.org]]>
</TEXT>
</DOC>
<DOC>
<DOCID>HAM2-841012-068</DOCID>
<DOCNO>HAM2-841012-068</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[نسل جديد محصولات اينتل]]>
</TITLE>
<TEXT>
<IMAGE>/1384/841012/news/011904.jpg</IMAGE>
<![CDATA[
گروه دانش و فناوري- محمدتقي رسولي: اينتل، بزرگترين سازنده پردازنده هاي كامپيوتري، در حال تهيه مدل جديدي از پردازنده ها است. طبق اعلام سخنگوي اين شركت در سن خوزه كاليفرنيا، محصولات جديد اين شركت ديگر با نام پنتيوم نبوده و از لوگوي معروف(intel inside)نيز استفاده نخواهد شد. تغييرات فني اين پردازنده به زودي توسط اينتل اعلام خواهد گرديد. شركت اينتل در پروژه هاي اخير خود سعي كرده است كه از توليد جيپ ها به صورت مستقيم دست كشيده و تنها طراحي پردازنده را انجام دهد. اينتل اين امر را در توليد پردازنده سنترنيو مخصوص لپ تاپ ها و همچنين پردازنده آينده خود يعني viiv(مخصوص كامپيوترهاي مولتي مديا)رعايت كرده و تنها طراحي را انجام داده است.
اينتل در سال 1991 اقدام به ارائه اولين كامپيوتر شخصي با لوگوي intel inside نمود و به نظر مي رسد كه مي بايست سري پنتيوم خود كه از سال 1993 توليدش آغاز شده را از رده خارج نمايد. جمله «leapahead» نيز به لوگوي جديد اينتل اضافه شده است كه يك نشان سمبليك به معناي رو به جلو را داراست. در اوايل سال 2006 انتظار مي رود كه اينتل اقدام به ارائه پردازنده viiv نمايد كه براي كامپيوترهاي مولتي مديا و خانگي طراحي شده است.
پردازنده هاي شركت اينتل به زودي در كامپيوترهاي مكينتاش نيز مورد استفاده قرار خواهد گرفت اما بايد ديد كه در نسل جديد پردازنده ها نيز اپل با اينتل همكاري خواهد كرد؟
منبع: computer world.com]]>
</TEXT>
</DOC>
<DOC>
<DOCID>HAM2-841012-069</DOCID>
<DOCNO>HAM2-841012-069</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[گوگل، فيلمسازي مي كند]]>
</TITLE>
<TEXT>
<IMAGE>/1384/841012/news/011898.jpg</IMAGE>
<![CDATA[
گروه دانش و فناوري- محمدتقي رسولي: سرمايه گذاران و مؤسسان شركت گوگل اولين تلاش خود را براي سرمايه گذاري در فيلمسازي آغاز نمودند. لري پيچ و سرگئي برين قصد سرمايه گذاري و تهيه يك فيلم به صورت مستقل را دارند.
اين افراد با نفوذ در اينترنت پروژه اي در زمينه تهيه يك فيلم به نام «پيكان هاي شكسته» را تعريف كرده اند تا اولين تجربه خود را در اين زمينه انجام دهند. داستان اين فيلم در مورد مردي است كه زن باردار خود را در يك حمله تروريستي از دست مي دهد و پس از آن تبديل به يك مرد انتقام گير مي شود.
به گزارش خبرگزاري آسوشيتدپرس و به نقل از سخنگوي گوگل، لري پيچ و سرگئي برين نيز در اين فيلم داراي نقش بوده ولي جزئيات بيشتري را ارايه نكرد. نويسنده و كارگردان فيلم ريدگرشبين مي باشد كه از دوستان پيچ و برين است. اين سه در دهه 1990 در دانشگاه استانفورد در رشته علوم كامپيوتر، دكتري گرفته اند. هزينه توليد اين فيلم 1 ميليون دلار پيش بيني شده است و گوگل قصد دارد اين فيلم را در فستيوال فيلم زمستان آينده به نمايش گذارد.]]>
</TEXT>
</DOC>
<DOC>
<DOCID>HAM2-841012-070</DOCID>
<DOCNO>HAM2-841012-070</DOCNO>
<ORIGINALFILE>/1384/841012/news/_informatic.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[پروفسور پرهام اعرابي،دانشمند برگزيده زير 35 سال]]>
</TITLE>
<TEXT>
<![CDATA[گروه دانش و فناوري _ مرتضي اسلام زاده: technology review نشريه معتبر دنيا كه توسط مؤسسه فناوري ماساچوست(mit)منتشر مي شود، اخيراً اعلام كرد پروفسور پرهام اعرابي به عنوان برترين نوآور زير 35 سال جهان انتخاب شده است. در ادامه اين گزارش مطالبي در مورد پروفسور اعرابي به رشته تحرير درآورده كه خلاصه آن در پي مي آيد. پرهام اعرابي در 5 سالگي به همراه پدر، مادر و خواهر خود از ايران رفت.وي ليسانس و فوق ليسانس خود را در رشته مهندسي برق _ الكترونيك در دانشگاه تورنتو به پايان رساند و دكتراي خود را در دانشگاه استنفورد در سان فرانسيسكو به پايان رسانيد.پروفسور اعرابي در حالي استاد دانشگاه تورنتو است كه تنها 29 سال دارد. وي تحقيقاتي در زمينه لگاريتم و تأثير آن بر نحوه زندگي و كار انسانها داشته است. از ديگر تحقيقات ايشان نوع جديدي از جست وجو در شبكه جهاني اينترنت است كه سواي روش هاي سنتي نظير گوگل، ياهو و ديگر موتورهاي جست وجوگر است. جديدترين تحقيق پروفسور اعرابي بر روي صداي انسانها و رابطه بين صداي انسان و رايانه است.
وي در اين رابطه مي گويد: «تحقيقات جديد من براي اين است كه رايانه ها را باهوش تر نماييم و به جاي اين كه ما به رايانه ها عادت كنيم و ياد بگيريم كه چگونه با رايانه  كار كنيم و با برنامه هاي مختلف آن كار كنيم، رايانه ها به ما عادت كنند و حرف ها و خود ما را درك كنند و رفتارهاي متقابل را درك نمايند و با ما روابطي داشته باشند مثل انسان هاي ديگر. به عبارت ديگر رايانه هايي بسازيم كه بسيار هوشمندتر از رايانه هاي كنوني باشند و صداي ما را درك كنند؛ درخواست هاي ما را درك نمايند و به آنها عمل كنند.»
پروفسور اعرابي در پاسخ به اين سؤال كه كاربران چه نفعي از اين تكنولوژي جديد خواهند برد اظهار داشت: «تصور كنيد در داخل اتومبيل خود نشسته ايد به جاي اين كه كليدهاي مختلف را فشار دهيد و يا سعي بكنيد كه يك شماره تلفن همراه را بگيريد و يا از آن استفاده بكنيد به جاي آن به اتومبيل بگوييد كه به منزل تلفن كند يا به دفتر كار و يا هر جاي ديگر. اين سيستم جديد توانايي اين را خواهد داشت كه صداي كاربر را درك كند هرچند صداهاي نويز و يا اضافه هم به همراه صداي كاربر باشد. صداهايي نظير صداي افراد ديگر در خيابان، اما اين سيستم جديد فقط به حرف هاي كاربر گوش خواهد داد.»
پروفسور اعرابي در جواب سؤالي مبني بر اين كه اين تكنولوژي چه هنگام وارد بازار خواهد شد گفت: «اين سيستم در حال حاضر هم در بازار وجود دارد اما معايب و اشكالاتي دارد كه مردم ترجيح مي دهند كه از آنها استفاده نكنند تا دچار مشكل نشوند، آنها ترجيح مي دهند كه كليدها را خود فشار بدهند تا اين سيستم كنوني به درجه كمال برسد اما سيستمي كه ما در حال كار بر روي آن هستيم بسيار بسيار باهوش تر از سيستم فعلي است و 5 يا 10 سال طول مي كشد تا از بابت آن مطمئن شويم و آن را روانه بازار نماييم.»
منبع:technology review]]>
</TEXT>
</DOC>
<DOC>
<DOCID>HAM2-841012-071</DOCID>
<DOCNO>HAM2-841012-071</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رئيس مجلس خواستار رسيدگي به مشكل تصادفات جاده اي شد]]>
</TITLE>
<TEXT>
<![CDATA[گروه اجتماعي: غلامعلي  حداد عادل  رئيس  مجلس  شوراي  اسلامي با شركت  در نشست  مشترك اعضاي  كميسيون  بهداشت  و درمان  مجلس  شوراي  اسلامي و مسئولان  اورژانس  كشور، به  حساسيت  و گستردگي  موضوع  تصادفات  جاده اي  و تلفات  ناشي  از آن اشاره  كرد و از دستگاههاي  اجرايي  مرتبط خواستار حل  اين  مشكل  شد.
به  گزارش  اداره  اخبار و رسانه هاي  گروهي  مجلس  شوراي  اسلامي ، حدادعادل  با اشاره  به  هم  پوشاني  وظايف  وزارت  بهداشت ، درمان  و آموزش پزشكي  و هلال  احمر در موضوع  امدادرساني  به  مصدومان  جاده اي ، خواستار پرهيز از اختلاف  نظرهاي  اجرايي  به  جاي  حل  مشكل  مردم  شد.
رئيس  مجلس  شوراي  اسلامي ، همچنين  نبود آمبولانس  مورد نياز اورژانس  كشور و اجرا نشدن  تعهدات  شركت هاي  خودروساز در اين  زمينه  را تعجب  آور خواند و گفت : چگونه  براي  آلوده  كردن  هوا و ايجاد ترافيك ، كارخانه هاي  خودروساز آمادگي  توليد سالانه  900 هزار دستگاه  خودرو را دارند، اما آنجا كه  مسئله جان  مردم  در ميان  است  براي  ساخت  يك  هزار و 500 دستگاه  آمبولانس  مشكل  داريم .]]>
</TEXT>
</DOC>
<DOC>
<DOCID>HAM2-841012-072</DOCID>
<DOCNO>HAM2-841012-072</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[با تصميم هيات وزيران:
تمام مدارس كپرنشين استان سيستان و بلوچستان جمع مي شوند]]>
</TITLE>
<TEXT>
<![CDATA[ايرنا: هيات  وزيران  مقرر كرد به  منظور احداث  830 كلاس  و حذف  مدارس  كپرنشين  درسطح  استان  سيستان  و بلوچستان ، 18 ميليارد ريال  در سالجاري  در اختيار وزارت  آموزش  و پرورش  قرار گيرد.
روابط عمومي سازمان  مديريت  و برنامه ريزي  كشور روز يكشنبه  گزارش  داد: هيات  وزيران  همچنين  با پرداخت  دو ميليارد ريال  اعتبار در سال  1385 به وزارت  آموزش  و پرورش  براي  احداث  مدرسه  موافقت  كرد.
به  موجب  اين  مصوبه ، وزارت  آموزش  و پرورش  بايد به  نحوي  برنامه ريزي  وپيگيري  كند كه  براي  شروع  سال  تحصيلي  86 -،85 دانش  آموزان  اين  استان  ازفضاهاي  جديد استفاده  كنند.
هيات  وزيران  همچنين  به  بانك  مركزي  ماموريت  داد، مبلغ  60 ميليارد ريال وام  قرض  الحسنه  ضروري ، وديعه  مسكن ، درمان ، تحصيل  و ازدواج  را علاوه  بر سقف اعتباري  عادي  استان  سيستان  و بلوچستان  از طريق  بانكهاي  عامل  اين  استان اختصاص  دهد تا به  متقاضيان  واجد شرايط از جمله  دانشجويان  با معرفي  ونظارت  استانداري  تا سقف  پنج  ميليون  ريال  پرداخت  شود.]]>
</TEXT>
</DOC>
<DOC>
<DOCID>HAM2-841012-073</DOCID>
<DOCNO>HAM2-841012-073</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فراكسيون حمايت از بازنشستگان تشكيل مي شود]]>
</TITLE>
<TEXT>
<![CDATA[نماينده محلات و دليجان در مجلس شوراي اسلامي از فراهم شدن مقدمات تشكيل فراكسيون حمايت از بازنشستگان خبر داد.
به گزارش مهر، حسن عباسي در جمع خبرنگاران با بيان اين مطلب گفت: پيشنهاد دهندگان تشكيل فراكسيون حمايت از بازنشستگان معتقدند بايد با نگاه ويژه اي به بازنشستگان برخورد شود زيرا تلاش هاي آنها براي ارتقاء كمي و كيفي كشور انكارناشدني است ولي متأسفانه اين موضوع مغفول مانده است.]]>
</TEXT>
</DOC>
<DOC>
<DOCID>HAM2-841012-074</DOCID>
<DOCNO>HAM2-841012-074</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[آغاز به كار دبيرخانه سومين جشنواره مطبوعات شهري]]>
</TITLE>
<TEXT>
<![CDATA[گروه اجتماعي: دبيرخانه سومين جشنواره مطبوعات در حوزه شهري در فرهنگسراي دانشجو آغاز به كار كرد.
به گزارش روابط عمومي و امور بين الملل سازمان فرهنگي هنري شهرداري تهران موضوعات سومين دوره جشنواره مطبوعات در حوزه شهري در 2 محور و 8 رشته تقسيم بندي شده كه در هر رشته به سه نفر جوايز نفيسي اهدا خواهد شد. همچنين در سومين دوره جشنواره بخش ويژه اي تحت عنوان نقد گنجانده شده كه براي اولين بار در طي دو سال برگزاري اين جشنواره از منصفانه ترين و سازنده ترين نقد از عملكرد مجموعه مديريت شهري، تقدير ويژه اي به عمل خواهد آمد.
گفتني است مهلت ارسال آثار به دبيرخانه جشنواره تا 25 اسفندماه 84 است. دبيرخانه سومين جشنواره مطبوعات حوزه شهري در خيابان سيدجمال الدين اسدآبادي، خيابان،21 فرهنگسراي دانشجو است و علاقه مندان براي كسب اطلاعات بيشتر مي توانند با تلفن 88722115 تماس بگيرند.]]>
</TEXT>
</DOC>
<DOC>
<DOCID>HAM2-841012-075</DOCID>
<DOCNO>HAM2-841012-075</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[هلال احمر توانايي اسكان اضطراري 2 درصد جمعيت كشور را دارد]]>
</TITLE>
<TEXT>
<![CDATA[مهر: جمعيت هلال احمر هنگام بروز حوادث غير مترقبه مي تواند 2 درصد جمعيت ايران را براي اسكان اضطراري در زمان كوتاه و اوليه بروز حادثه تحت پوشش قرار دهد.
دكتر محمد حسن قدسيان مقدم دبيركل جمعيت هلال احمر افزود: ميزان 2 درصد تحت پوشش قرار دادن هلال احمر بر اساس استاندارد مصوب در كشور است اما در برخي موارد به علت كاهش تجهيزات امدادي اين ميزان ممكن است به يك تا 5/1 درصد نيز برسد.وي اظهار داشت: منابع مالي جمعيت هلال احمر مشخص است ولي مانند ديگر دستگاههاي دولتي اعتبار مشخص دولتي ندارد.
بنابراين در صورت بروز اتفاقاتي نظير زلزله بم تا حدي از امكانات جمعيت هلال احمر استفاده مي شود اما بيشترين اصل هزينه ها معمولا از محل كمكهاي مردمي با اعلام فراخوان هزينه مي شود.]]>
</TEXT>
</DOC>
<DOC>
<DOCID>HAM2-841012-076</DOCID>
<DOCNO>HAM2-841012-076</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[گروگانگيري 9 مرزبان از سوي اشرار
ناپديد شدن 9 نفر مرزبان در شوراي امنيت كشور بررسي شد]]>
</TITLE>
<TEXT>
<![CDATA[فارس: در حالي كه خبر ناپديد شدن 9 نفر از مرزبانان نيروي انتظامي ايران امروز در برخي محافل خبري منتشر شد، يك مقام مسؤول در وزارت كشور گفت: شوراي امنيت كشور اين مسأله را در جلسه اي بررسي كرد.
يك مقام آگاه در وزارت كشور در گفت وگو با خبرنگار سياسي خبرگزاري فارس ضمن تأييد ناپدپد شدن 9 نفر مرزبان ايراني در منطقه مرزي ميان ايران و پاكستان، تصريح كرد: شوراي امنيت كشور در حال بررسي اين مسأله است و درخصوص آن تا ساعات آينده تصميم مقتضي اتخاذ خواهد شد.
اين مقام آگاه، افزود: 9 سرباز نيروي انتظامي در منطقه مرزي ايران و پاكستان ناپديد شده اند و گروهي با پذيرش مسئوليت آن خواستار مبادله آنها با تعدادي از خرابكاران كه پيش از اين با ورود غير قانوني به مرز ايران، توسط نيروهاي امنيتي كشور دستگير شده اند، مي باشند.
شبكه عربي زبان العربيه امروز از به اسارت گرفتن 9 سرباز ايراني توسط گروه سني  مذهب ناشناخته اي در مرز ايران با پاكستان خبر داده است.
العربيه با اعلام اين خبر افزود: فردي در تماس تلفني از جانب گروه موسوم به جندالله به اين شبكه اعلام كرد؛ اين سربازان در نزديكي مرز ايران و پاكستان اسير شدند.
فرد تماس گيرنده با اين شبكه خواستار آزادي 16 نفر از اعضاي دربند اين گروه كه مدعي است توسط ايران دستگير شده اند، مي باشد.
در عين حال يك مقام آگاه در وزارت امور خارجه در واكنش به اين خبر از بررسي اين موضوع توسط مقامات مرزي كشورمان خبر داد و گفت: مقامات مرزباني ايران در حال بررسي اين موضوع مي باشند و پس از اخذ نتايج لازم موضوع از طريق مقامات ذيصلاح به اطلاع افكار عمومي خواهد رسيد.
به گزارش سايت بازتاب در حالي كه خبرگزاري هاي داخلي و خارجي از تلاش يك گروه تروريستي بين المللي براي آزاد كردن چند تن از اشرار در قبال پرسنل ناجا خبر مي دهند، خبرنگار بازتاب جزييات نحوه گروگانگيري اين افراد را منتشر كرد.
بنا بر اين گزارش، در سحرگاه چهارشنبه گذشته، يك دسته از اشرار با حمله به پاسگاه گودار ناهوك سراوان، حدود ده نفر از پرسنل آنجا را به گروگان گرفتند. اين دسته از قاچاقچيان بين المللي، سپس گروگان ها را به آن سوي مرزهاي ايران منتقل كردند. گفته مي شود، اشرار در اين فاصله، يكي از گروگان ها را نيز آزاد كرده اند.
بحران اشرار در منطقه سراوان از حدود دو هفته پيش و با ترور محافظ رئيس جمهور و يكي از مأموران محلي به اوج خود رسيد، چنان كه در همين مقطع، مولوي عبدالحميد، امام جمعه مسجد مكي زاهدان، در فتواي شديداللحني، هرگونه گروگانگيري را حرام شرعي اعلام كرد.
اين در حالي است كه، مأموران در هفته گذشته در درگيري با اشرار، يكي از عوامل ترور محافظ رئيس جمهور را دستگير كردند.فتنه اشرار از بحران هاي دامنه دار مناطق جنوبي كشور است كه هر از چند گاهي به مرحله حاد خود مي رسد.
به گزارش خبرنگار بازتاب از كرمان، در سال 76 نيز گروهي دوازده نفره از نيروهاي سپاه كرمان طي كمين اشرار در حين انجام مأموريت، به شهادت رسيدند كه پس از گذشت سال ها، گروهي از اين جنايتكاران دستگير شدند و هنوز پرونده قضائي آنان در جريان است.]]>
</TEXT>
</DOC>
<DOC>
<DOCID>HAM2-841012-077</DOCID>
<DOCNO>HAM2-841012-077</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[گفته مي شود...]]>
</TITLE>
<TEXT>
<![CDATA[* بازتاب: پس از انتصاب اختري به عنوان سفير جمهوري اسلامي ايران در دمشق، شوراي عالي مجمع جهاني اهل بيت، محسن اراكي را به عنوان سرپرست اين مركز انتخاب و معرفي كرد. پس از معرفي اراكي، اختري در مراسم خداحافظي اعلام كرد همچنان مسئول اين مركز است و هر ماه يك بار به مجمع سركشي خواهد كرد.
* عارف: دو ويلاي بزرگ در خيابان شريعتي با بيش از 10 هزار متر زمين در سال 1368 طي قرارداد اجاره به شرط تمليك به قيمت كمتر از 80 ميليون تومان از صندوق بازنشستگ به يكي از دانشگاه ها واگذار شده است. اين دانشگاه نيز اين دو ويلا را در اختيار مدرسه غيرانتفاعي همسر رئيس دانشگاه گذشته است اما هيچ گونه وجهي به صندوق بازنشستگي بابت اين دو ويلا پرداخت نمي شود و بعد از 16 سال مدرسه غيرانتفاعي در آستانه تصاحب مالكيت اين دو ويلا است.
* البرز: تعدادي از كاركنان بيمارستان راضيه فيروز با تجمع در اين بيمارستان خواستار مذاكره با مديران بيمارستان شدند. تجمع كنندگان كه اكثر آنها را زنان تشكيل مي دادند اظهار نمودند عليرغم وعده هاي مديران و مسئولان استان مبني بر پرداخت حقوق و حق بيمه كاركنان، آنها 11 ماه است كه هيچ حقوقي دريافت نكرده و 8 ماه است كه حق بيمه آنها پرداخت نشده است.]]>
</TEXT>
</DOC>
<DOC>
<DOCID>HAM2-841012-078</DOCID>
<DOCNO>HAM2-841012-078</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[خاتمي: اشتباه استراتژيك اصلاح طلبان فاصله از مردم بود]]>
</TITLE>
<TEXT>
<![CDATA[ايسنا: اعضاي شوراهاي مركزي مجاهدين انقلاب اسلامي با سيدمحمد خاتمي ديدار و درباره مسائلي از جمله جمع شدن و جهت دهي نيروهاي اصلاح طلب، شرايط سياسي حساس كنوني و ترسيم فضاي سياسي آينده گفت وگو كردند.خاتمي در اين ديدار احساس خطر خود را با توجه به وضعيت كنوني تركيب نيروها، براي آينده انقلاب اعلام و بر ضرورت تفاهم بر سر اولويت ها تأكيد كرد.
وي با تأكيد بر اينكه اصلاح طلبان در موقعيت فوق العاده حساسي به سر مي برند تصريح كرد: «هم نقطه هاي اميد وجود دارد و هم نقطه هاي نگراني بسيار بسيار بزرگي هست. امروز فرصت ها بيشتر شده، اگر چه تهديدها هم افزايش يافته است. ممكن است كه اگر روي افراد يا گروه ها دقت كنيم، ببينيم كه امروز تأمل نسبت به سرنوشت مملكت و ديدگاه هاي مشترك بيشتر شده است.»
خاتمي با تأكيد بر ضرورت بررسي نحوه تماس اصلاح طلبان با كل جامعه اظهار داشت: «يكي از اشتباهات بزرگ استراتژيك اصلاح طلبان تقريباً بريده شدن از جامعه و مسائل روزمره جامعه بوده است. در اثر اين كوتاهي و بعد تبليغات وسيعي كه صورت گرفت مردم احساس كردند اصلاح طلب يعني كسي كه درد مردم را ندارد.»
وي افزود: صداي شما به مردم نرسيده است. ما بايد رابطه اي تعريف شده و سامان يافته با مردم برقرار كنيم.
وي به فرصت مقاطعي مانند دو انتخابات مجلس خبرگان و شوراي شهر براي تشكيل جبهه متحد اشاره كرد و افزود:« من حتي از نظر وضعيت كنوني تركيب نيروها براي آينده انقلاب اسلامي و رهبري احساس خطر مي كنم. يعني در مجلس خبرگان ممكن است مسير به سمتي برود كه كساني كه دقيقاً با انقلاب سازگاري نداشتند ابتكار عمل را در دست بگيرند. كساني كه مطلقاً سازگاري نداشتند. اين مسأله خطرناكي است كه مطمئنم اين طيف نه رهبري را قبول دارند نه قانون اساسي را و نه... اين خطر وجود دارد.»]]>
</TEXT>
</DOC>
<DOC>
<DOCID>HAM2-841012-079</DOCID>
<DOCNO>HAM2-841012-079</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اصول گرايان مرزبندي خود با برخي متحجران را مشخص كنند]]>
</TITLE>
<TEXT>
<![CDATA[ايسنا: يك عضو دفتر سياسي جبهه مشاركت ايران اسلامي تأكيد كرد: اصول گرايان بايد مرزبندي خود را با جرياناتي كه خلاف جهت تفكر امام(ره)، آرمان هاي نظام و اصول انقلاب حركت مي كنند روشن نمايند و سكوت در اين زمينه معناي خاصي پيدا مي كند و از عوارض اين سكوت مصون نخواهند ماند.مصطفي درايتي با تأكيد بر ضرورت تعريف اصول گرايي خاطرنشان كرد: واژه اصول گرايي كه هنوز روشن نيست از چه زماني وارد ادبيات سياسي كشور ما شده، متأسفانه به درد واژه اي كه در اصلاحات وارد ادبيات سياسي شد دچار مي شود و دايره وسيعي پيدا مي كند كه مبهم و بدون چهارچوب است.وي خاطرنشان كرد: تا زماني كه تعريف مشخصي از اصول گرايي از سوي كساني كه خود را با اين نام معرفي كرده اند ارائه نشود و هم چنين استراتژي و راهبرد آنها براي فعاليت سياسي اعلام نشود، آنها مسئول تمامي حركات و مواضعي هستند كه با عنوان اصول گرايي انجام مي شود.]]>
</TEXT>
</DOC>
<DOC>
<DOCID>HAM2-841012-080</DOCID>
<DOCNO>HAM2-841012-080</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[محك اصول گرايي، عمل به اصول است]]>
</TITLE>
<TEXT>
<![CDATA[ايسنا: عضو شوراي مركزي جمعيت ايثارگران انقلاب اسلامي  گفت كه جمعيت متبوعش معيار حركت خود را بر اصول گرايي قرار داده؛ از اين رو نزديكي و دوري آن با جريان ها و گروه هاي سياسي، به آشنايي و رفاقت هاي تاريخي و تقسيم بندي هاي مرسوم سياسي موجود نيست.سلطان پور تأكيد كرد: ما اصول گرايي را در صيانت و التزام عملي به اصول انقلاب در مجموعه اجرايي كشور مي دانيم و به عنوان يك تكليف در حال انجام آن هستيم.عضو شوراي مركزي جمعيت ايثارگران انقلاب اسلامي در پاسخ به اين مطلب كه برخي تشكل هايي ديگر نيز خود را براساس اين مفهوم، اصول گرا مي دانند، گفت: ما رد نمي كنيم كه در تشكيلاتي مانند مجمع روحانيون مبارز يا تشكيلاتي مشابه آن، ويژگي هايي از اصول گرايي وجود دارد، ليكن عمده بحث ما اين است كه اصول گرايي را بايد در مرحله عمل، مورد محك و ارزيابي قرار داد.
اين فعال سياسي خاطرنشان كرد: محك اصول گرايي، عمل به اصول است؛ از اين رو در عرصه هاي مختلف مانند انتخابات، تقسيم قدرت، معارضه سياسي، ائتلاف سياسي و... بايد بررسي كنيم كه به چه ميزان به اصول اعتقادي توجه كرده ايم.]]>
</TEXT>
</DOC>
<DOC>
<DOCID>HAM2-841012-081</DOCID>
<DOCNO>HAM2-841012-081</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مددي: رسالت اصلي ما افزايش درآمد مستمري بگيران است]]>
</TITLE>
<TEXT>
<![CDATA[فارس: مدير عامل سازمان تامين اجتماعي گفت: تلاش براي سرمايه گذاري به منظور ايجاد درآمد، رسالتي است كه براي افزايش درآمد در جهت تامين بيشتر مستمري بگيران مد نظر داريم.
به گزارش روابط عمومي سازمان تامين اجتماعي، داوود مددي كه در مراسم افتتاح شعبه اي از سازمان تامين اجتماعي در كرمان سخن مي گفت، خاطر نشان كرد: سازمان تامين اجتماعي رسالتش خدمت رساني است كه اگر اين امر در اين سازمان به معناي واقعي جاري شود بايد مقدمه اي باشد براي اينكه در جامعه تخلفي صورت نگيرد.
وي افزود: صحبت اين است كه داريم 27 درصد حق بيمه دريافت مي كنيم ولي نقطه موثر ما به دليل فرارهاي بيمه اي 17 درصد محاسبه شده است، لذا بايد در افزايش درآمد تلاش كنيم.
مددي تصريح كرد: بر اساس سال 85 ما يك بودجه اي حدود 6 هزار ميليارد تومان را پيش بيني كرديم كه اين مبلغ درآمد 6500 ميليارد تومان هزينه، يعني يك كسري هزينه اي معادل 500 ميليارد تومان داريم كه بودجه سال 85 خود را مي بنديم و آن 500 ميليارد تومان را بايد تلاش بكنيم از بخشهاي مختلف اقتصادي خودمان و سرمايه گذاريها و مطالبات و غيره جمع آوري كنيم.
وي افزود: من اميدوارم با تلاشي كه همه عزيزان در سراسر كشور مي كنند بتوانيم به يك منابع درآمدي مطمئن و پايدار دسترسي پيدا كنيم كه اين مستمريها را افزايش بدهيم.
مددي در ادامه تصريح كرد: طي محاسبه اي كه انجام شده از مقدار پولي كه بابت بازنشستگي از بيمه شدگان خودمان دريافت كرديم از سال 51 تا 82 يعني طي 30 سال اين گونه محاسبه مي شده است كه پولي كه بابت 27 درصد گرفتيم در بانك گذاشته و با سودهاي بانكي هر سال اضافاتي داشتيم و نهايتا اين پول رقمي شد كه اين رقم را حالا آمديم و مي خواهيم برگردانيم، رقمي كه برگردانيم ديديم كه فقط قادر خواهيم بود 5/3 درصد حقوق يك بازنشسته را بپردازيم در صورتي كه الان متوسط، بعد از دوره بازنشستگي 22 سال ما بايد حقوق بازنشستگي پرداخت كنيم.
وي افزود: جا دارد از همه شركاي اجتماعي سازمان، هيأتهاي كارگري، كارفرمايي، بخصوص كانونهاي بازنشستگي عزيز خودمان و كساني كه در اين كانونها دارند براي رفاه شريفترين افراد، خدمت مي كنند تشكر و قدرداني كنم.
مددي گفت: وظيفه ما خدمت به مردم است بايد اين بخش خدمت رساني را كاملا در وجود خودمان و در سازمانهاي خودمان نهادينه بكنيم. تاخير در پاسخگويي ها و امروز و فردا كردن ها واقعا پذيرفتني نيست.
وي در ادامه اضافه كرد: نكته بعدي موضوع تكريم است خصوصا تكريم سالمندان، هر چند ارباب رجوع جاي خود دارد اما بازنشستگان و سالمندان هستند كه رفت و آمد برايشان مشكل است و مي خواهد كارشان زود انجام شود و حتي الامكان بايد كاري بكنيم كه مراجعاتشان كم شود.]]>
</TEXT>
</DOC>
<DOC>
<DOCID>HAM2-841012-082</DOCID>
<DOCNO>HAM2-841012-082</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نشست سخن و ديدار با نويسندگان و پژوهشگران خليج فارس برگزار شد]]>
</TITLE>
<TEXT>
<![CDATA[گروه علمي فرهنگي: در اولين روز برنامه سخن و ديدار با نويسندگان و پژوهشگران خليج فارس كه در تالار ناصري با حضور بسياري از نويسندگان، محققان خليج فارس و اهالي فرهنگ برگزار شد دكتر مريم اميراحمدي، دكتر محمدرضا سحاب و دكتر محمد علا به همراه پژمان اكبرزاده، درباره خليج فارس سخن گفتند.
دكتر مريم اميراحمدي گفت: در جهان ايران شناسي هيچ دريايي بيش از خليج فارس مورد توجه همگان نبوده است. سرگذشت خليج فارس به قدمت تاريخ است در اسناد قديمي آب هاي ورودي سواحل جنوب غربي را سه راه مي ناميدند كه اين نام تا عصر ساساني نيز شهرت داشت.
همچنين آشوريان از خليج فارس به عنوان رود تلخ ياد كرده اند.
وي افزود: سالنامه هاي آشوري از اسناد قديمي است كه آنها در مدارك يوناني نيز پرسينو و نام رسمي ايران با پرشيا كنار هم به كار مي رود.]]>
</TEXT>
</DOC>
<DOC>
<DOCID>HAM2-841012-083</DOCID>
<DOCNO>HAM2-841012-083</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[3 نشريه از اتهامات تبر ئه شدند]]>
</TITLE>
<TEXT>
<![CDATA[گروه حوادث _ مهديه مصطفايي: صبح ديروز در ادامه رسيدگي به پرونده هاي مطبوعاتي، قاضي صارمي _ رئيس شعبه 76 دادگاه كيفري استان به اتهامات چهار نشريه «چشم انداز ايران»، «بينندگان»، «كانون خانواده» و «شاخص» رسيدگي كرد.
به گزارش همشهري در ابتداي جلسه محاكمه مديرمسئول نشريه «چشم انداز ايران» به اتهام انتشار مطالب خلاف واقع به قصد تشويش اذهان عمومي و انتشار مطالبي عليه اصول قانون اساسي و با شكايت مدعي العموم محاكمه شد.
لطف ا... ميثمي مدير مسئول اين نشريه در حضور هيأت منصفه مطبوعات و سه قاضي عالي رتبه به دفاع از اتهامات خود پرداخت و گفت: من در سال 1342 در جريان دادگاه مرحوم طالقاني بازداشت شدم و شش بار هم در دادگاه نظامي محاكمه شدم و الان خوشحالم كه در دادگاه غيرنظامي و با حضور هيأت منصفه محاكمه مي شوم و اين مسئله جاي تشكر از مسئولان مربوطه به ويژه رئيس قوه قضائيه دارد.اما بازپرس دادسرا با در نظر نگرفتن سوابق وطني ام، وثيقه 5 ميليون توماني برايم صادر كرد كه در واقع با اين كار تمام سابقه مرا قرباني نمود.
ميثمي افزود: از قضات محترم دادگاه ها تقاضا دارم متهم يا به عبارتي مشتري خود را بشناسند و در صدور قرارهاي تأمين، شخصيت فرد را در نظر بگيرند. من در طوفاني ترين شرايط به مدت 12 سال نشريه «راه مجاهد» را منتشر كردم تا اينكه در سال 1373 متوقف شد و بعد از اين كه از سوي شعبه 1410 دادگاه عمومي تبرئه شدم، تقاضا دارم اسم نشريه به «چشم انداز ايران» تغيير يابد. در اين مدت حتي يك اخطار از وزارت ارشاد و هيأت نظارت بر مطبوعات دريافت نكرده ام. ترجيح مي دهم شكايت هاي مربوط به مطبوعات طبق قانون مطبوعات روند خود را طي كند و در اين مدت نيز اين رويه را دنبال كرده ام. اگر كسي نسبت به نشريه مطالب انتقادي داشته است، جوابيه يا تكذيبيه آن را به طور كامل كار كرده ام.
وي ادامه داد: من در جريان تحقيقات بازپرسي به توهين به امام(ره)متهم شدم كه در همان جا هم توضيح دادم كه به هيچ وجه قصد توهين به ايشان را نداشته ام.
بعد از صدور قرار وثيقه 5 ميليوني از سوي بازپرس شعبه سوم دادسراي كاركنان دولت، داديار نظراتش در اين باره تغيير كرد و اين اتهام از كيفرخواست حذف شد.
پرونده نشريه ام همچنان سفيد بماند
در ادامه جلسه محاكمه مديرمسئول نشريه «كانون خانواده» به اتهام استفاده ابزاري از افراد در تصاوير و انتشار تصاوير خلاف عفت عمومي برگزار شد.
اردشير حاجي حسيني مديرمسئول اين نشريه پس از قرائت كيفرخواست گفت: نشريه اي كه هفت سال از انتشار آن مي گذرد لزوماً براي افزايش تيراژ به استفاده ابزاري از تصاوير زنان اقدام نمي كند، اما از دادگاه، تقاضاي بخشش دارم.
سپس مديرمسئول نشريه «بينندگان» نيز به اتهام انتشار تصاوير خلاف عفت عمومي محاكمه شد.
در متن كيفرخواست صادره در مورد اين نشريه آمده بود كه تصاويري از هنرپيشگان بدون رعايت حجاب به منظور جذابيت و افزايش تيراژ به چاپ رسيده است.
در ادامه اكبر نوري در دفاع از اتهامات وارده گفت: عكس هايي كه در اين نشريه به چاپ رسيده، برگرفته از فيلم هايي است كه در سينما به روي پرده به نمايش درآمده يا خبرگزاري هاي رسمي از آن استفاده كرده اند.
در هر حال با توجه به اين كه اولين بار است كه در دادگاه حضور مي يابم و تاكنون 14 شماره از اين نشريه چاپ شده است، اگر قصوري شده است تقاضاي بخشش دارم.
اين گزارش حاكي است، در پايان اين جلسه نيز مديرمسئول نشريه «شاخص» به اتهام سرقت ادبي از طريق چاپ عكس اختصاصي تهيه كننده، افترا و انتشار مطالب خلاف واقع و با شكايت شاكيان خصوصي محاكمه شد.
سپس حسن شاخصي در دفاع ازخود در برابر اتهامات وارده اظهار داشت: شاخص دانسته و ندانسته، مطالبي را منتشر كرده كه حيثيت برخي از افراد زير سئوال رفته است لذا در همين جا از اين افراد عذرخواهي مي كنم.
نظر هيات منصفه
بنابر اين گزارش، هيات  منصفه  مطبوعات ، مديران  مسئول  نشريات  چشم  انداز ايران  و كانون  خانواده  را در مورد اتهامات  مطرح  شده  مجرم  تشخيص  نداد.
براساس  اين  گزارش ، هيات  منصفه  همچنين ، مدير مسئول  نشريه  بينندگان را درخصوص  اتهام  مطرح  شده  با اكثريت  آرا مجرم  شناخت  اما مستحق  برخورداري از تخفيف  دانست .
هيات  منصفه ، مدير مسئول  نشريه  شاخص  را نيز درمورد اتهام  سرقت  ادبي مجرم  تشخيص  نداد اما درخصوص  اتهامات  ايراد افترا و نشر اكاذيب  با اتفاق آرا مجرم  شناخت  و مستحق  برخورداري  از تخفيف  ندانست .]]>
</TEXT>
</DOC>
<DOC>
<DOCID>HAM2-841012-084</DOCID>
<DOCNO>HAM2-841012-084</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تدوين آيين نامه نظارتي و نحوه برخورد با اشتباهات پزشكان]]>
</TITLE>
<TEXT>
<![CDATA[معاون وزير رفاه و مديرعامل سازمان بيمه خدمات درماني از تدوين آيين نامه نظارتي مشترك با سازمان نظام پزشكي درخصوص نحوه برخورد با اشتباهات جامعه پزشكي خبر داد.
دكتر سيد ابوالقاسم موسوي در گفت وگو با ايسنا، با اشاره به موارد تخطي از قراردادهاي فيمابين سازمان بيمه خدمات درماني و پزشكان و مراكز درماني افزود: ناآگاهي و بي اطلاعي پزشكان به مقررات سطح بندي دارويي، بيشترين موارد بي توجهي به قراردادهاست، منظور از مقررات سطح بندي دارويي اين است كه متخصصان و پزشكان عمومي مي توانند چه سطح از دارو را براي بيمار تجويز كنند.
وي تصريح كرد: استفاده از دفترچه بيمه غير و ناآگاهي نسبت به تعرفه ها از ديگر موارد تخطي از مقررات و قرارداد منعقد شده پزشكان و مراكز درماني با سازمان بيمه خدمات درماني است.]]>
</TEXT>
</DOC>
<DOC>
<DOCID>HAM2-841012-085</DOCID>
<DOCNO>HAM2-841012-085</DOCNO>
<ORIGINALFILE>/1384/841012/news/_iran.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[جنايتكاران در كمين فروشندگان منزل]]>
</TITLE>
<TEXT>
<![CDATA[گروه حوادث- آزاده مختاري: روز گذشته جنايتي در شهر تهران رخ داد كه تشابه زيادي به حوادث چند ماه گذشته در پايتخت دارد.
به گزارش همشهري عصر روز گذشته خبر قتل يك زن 41 ساله به اطلاع پليس رسيد. وقوع جنايت در منطقه قلهك بود و قرباني شهره 41 ساله نام داشت كه در منزل مسكوني خود به قتل رسيده بود.
به گزارش تورنگ رئيس روابط عمومي 110 همسر شهره عصر روز گذشته از محل كارش با منزل تماس گرفت، شهره به تماس او جواب داد اما در ميانه مكالمه ناگهان ارتباط قطع شد، چند دقيقه بعد همسر شهره نگران از بي پايان ماندن تماس هايش به منزل مراجعه كرد.
زنگ در را زد اما كسي جواب نداد. مرد نگران تر از قبل وارد  آپارتمان شد و ناگهان با جسد همسرش كه دست ها و پاهاي وي بسته شده بود و از گردنش خون سرازير بود مواجه شد.
كارآگاهان دايره 10 مركز و بازپرس حسين اصغرزاده بعد از اطلاع از وقوع اين جنايت خود را به محل واقعه رساندند.
بررسي هاي اوليه از صحنه جرم صورت گرفت. بخشي از وسايل منزل سرقت شده بود. منزل مجهز به آيفن تصويري بوده و بدين ترتيب عاملان اين قتل نمي توانستند به جبر وارد خانه شوند.
جسد شهره كه مانتو و روسري بر سر داشت به دستور بازپرس اصغرزاده به پزشكي قانوني انتقال يافت تا با انجام آزمايشات علت تامه مرگ اين زن كه در منزل مسكوني خود مورد حمله قرار گرفته بود مشخص شود.
اين زن داراي دو فرزند است كه در زمان وقوع جنايت در محل تحصيل خود حضور داشتند.
لازم به ذكر است در ماه گذشته چند قتل با روش مشابه در پايتخت رخ داده است كه در آن زن و مردهايي كه به تنهايي در منزل حضور دارند مورد حمله قاتل يا قاتلان قرار مي گيرند و سپس اموال باارزش منزلشان به سرقت مي رود كه از اين جمله قتل ها مي توان قتل يك مرد ارمني در خيابان افتخاري را نام برد كه در زمان قتل تنها در خانه حضور داشت و مورد حمله افراد ناشناس قرار گرفت.
قتل ديگر قتل زني در شهرك غرب است كه روز 7 دي ماه رخ داد. جسد وي نيز توسط همسرش در خانه درحالي كه دست ها و پاهايش با طناب بسته شده بود كشف شد. اموال باارزش منزل آنها نيز به سرقت رفته بود.
يك منبع آگاه در اين خصوص گفت در سه مورد از اين قتل ها صاحبان منازل خانه خود را از طريق آگهي روزنامه براي فروش گذاشته بودند و همه با يكي از شركت هاي هرمي در ارتباط بودند.]]>
</TEXT>
</DOC>
<DOC>
<DOCID>HAM2-841012-086</DOCID>
<DOCNO>HAM2-841012-086</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[روسيه رياست گروه 8 را برعهده گرفت]]>
</TITLE>
<TEXT>
<![CDATA[لندن _ ايرنا: با پايان  يافتن  سال  2005 علاوه  بر آن كه  رياست  شش  ماهه  بريتانيا بر اتحاديه  اروپا پايان  يافت، اين  كشور رياست  دوره اي  يكساله  بر گروه هشت (جي  هشت )را نيز به  اتمام  رسانده  و آن را به  روسيه  تحويل  داد.
رياست  يك  ساله  اعضاي  گروه  هشت  عموما معطوف  به  برگزاري  نشست  سالانه  سران است  و وظيفه  عمده  ديگري  را بر دوش  رئيس  منتخب  تحميل  نمي كند.
اهميت  تصميم گيريهاي  علني  و پنهان  اعضاي  گروه  از يكسو موجب  مي شود كه  همه ساله  دولتها و سازمانهاي  رسمي دنيا نگاهي  جدي  به  اين  تصميم گيريها و اظهاراتي  كه  كشور ميزبان  مطرح  مي كند، بيندازند و از سوي  ديگر توجه  انبوه نهادهاي  مدني  و گروههاي  سازمان يافته  ضدسرمايه داري  نسبت  به  كشور ميزبان جلب  شود.گروه  هشت  بدون  داشتن  مقر مركزي ، بودجه  سالانه  و يا كاركناني  تمام  وقت يك  تشكيلات  غيررسمي محسوب  مي شود كه  اعضاي  آن را سران  هفت  كشور قدرتمند اقتصادي  دنيا به  علاوه  روسيه  تشكيل  مي دهند.
كشورهاي  عضو اين  گروه  هدف  از نشستهاي  خود را بررسي  مشكلات  دنيا و تعيين چارچوبهاي  راهبردي  كلان  براي  رفع  اين  بحرانها اعلام  مي كنند، حال  آن كه  از نگاه  گروههاي  ضدسرمايه داري،  اجتماع  اين  كشورها اغلب    تحميل  سلطه بر جوامع  فقير دنيا و تداوم  سرمايه داري  برتر تعبير مي شود.
از همين  رو نشستهاي  سالانه  اين  گروه  همواره  با بزرگترين  سازماندهي هاي  ضدسرمايه داري  در تمام  دنيا به ويژه  در كشورهاي  غربي  همراه  است .]]>
</TEXT>
</DOC>
<DOC>
<DOCID>HAM2-841012-087</DOCID>
<DOCNO>HAM2-841012-087</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[طلاب خارجي در پاكستان دستگير شدند]]>
</TITLE>
<TEXT>
<![CDATA[ايرنا: «اعجاز الحق» وزير امور مذهبي  پاكستان  گفت: طلاب  خارجي  كه  به طور غيرقانوني  در مدارس  مذهبي  اين  كشور تحصيل  مي كردند، دستگير شدند.
خبرگزاري  غير رسمي «آن  لاين» ديروز گزارش  داد، مسئولان  مدارس  ديني  در دستگيري  اين  طلاب  با دولت  همكاري  كردند.
ارتشبد «پرويز مشرف» رئيس  جمهوري  پاكستان  در پي  انفجارهاي  مرداد ماه 84(اوت  2005)در شهر لندن  و مظنون  شناخته  شدن  چند پاكستاني ، دستور داد تمامي مدارس  مذهبي  در پاكستان  ثبت  شوند و يكهزار و 400 طلبه  خارجي  اين  مدارس  تا 10 دي  ماه ( 31 دسامبر 2005)اين  كشور را ترك  كنند.
به  گزارش  خبرگزاري  آن لاين ، وزير امور مذهبي  پاكستان  گفت : نيمي از طلاب خارجي  شاغل  به  تحصيل  در مدارس  ديني  قبلا به  كشورهاي  خود بازگشته اند. اعجازالحق  به  تعداد طلاب  دستگير شده  اشاره اي  نكرد.
خبرگزاري  آن لاين  در گزارش  خود افزود: مأموران  امنيتي  21 طلبه  خارجي  راكه  مهلت  اقامت  آنها به  اتمام  رسيده  بود، در شهر راولپندي  و اسلام  آبادبازداشت  كردند.بازداشت شدگان  از كشورهاي  بنگلادش ، كنيا، نيجريه  و سريلانكا بودند.بنابه  اين  گزارش ، ماموران  امنيتي  پاكستان  به  94 طلبه  خارجي  ديگر كه  درپاكستان  مشغول  تحصيل  و داراي  مدارك  قانوني  هستند، نيز دستور داده اند در اسرع  وقت  كشور را ترك  كنند.
از سوي  ديگر، رهبران  اتحاد تنظيم  مدارس  ديني  از ديوان  عالي  كشور خواستند از اخراج  طلاب  خارجي  توسط دولت  جلوگيري  كند.اين  سازمان  تصميم  دولت  فدرال  براي  اخراج  طلاب  خارجي  را محكوم  كرد. حدود يك  ميليون  و 200 هزار طلبه  در 12 هزار مدرسه  ديني  سراسر پاكستان  مشغول  به  تحصيل  هستند.]]>
</TEXT>
</DOC>
<DOC>
<DOCID>HAM2-841012-088</DOCID>
<DOCNO>HAM2-841012-088</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[احساسات ضديهودي بخش هايي از جهان را تهديد مي كند]]>
</TITLE>
<TEXT>
<![CDATA[فارس: يك هفته نامه انگليسي نوشت:رئيس خاخام هاي انگليس نگران  آن است كه «سونامي  احساسات ضديهودي» بخش هايي از جهان را تهديد مي كند.
هفته نامه ساندي تلگراف افزود: «سر جاناتان ساكس» در مصاحبه با شبكه چهار رادي و بي. بي. سي كه ديروز پخش شد، اعتراف كرد كه از افزايش احساسات ضديهودي «بسيار ترسيده» است. به گفته وي، اين احساسات منجر به نفي هولوكاست، حمله به كنيسه ها و تحريم گروههاي يهودي در اردوهاي دانشجويي شده است.
ساكس تصريح كرد :من از اين مساله بسيار ترسيده ام و از اينكه اعتراضات زيادي به آن نشده است بسيار مي هراسم؛ اما اين مساله به بخشي از ادبيات سياست در بخش هاي خاصي از جهان تبديل شده است.
آمار منتشرشده توسط رژيم اسرائيل نشان مي دهد احساسات ضديهودي  در انگليس در حال افزايش است.]]>
</TEXT>
</DOC>
<DOC>
<DOCID>HAM2-841012-089</DOCID>
<DOCNO>HAM2-841012-089</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[عراقي ها به آينده خوش بين هستند]]>
</TITLE>
<TEXT>
<IMAGE>/1384/841012/news/011844.jpg</IMAGE>
<![CDATA[
گروه سياسي خارجي: مردم عراق در تازه ترين نظرسنجي صورت گرفته اذعان داشتند كه به آينده سياسي كشورشان خوش بين هستند.
در اين نظرسنجي كه شبكه تلويزيوني العربيه آن را انجام داده آنها دلايل خوش بيني خود را وجود قانون اساسي دائمي و برگزاري انتخابات آزاد در كشورشان دانسته و معتقدند با برقراري ثبات و امنيت در عراق، اين كشور در عرصه  هاي مختلف به ويژه اقتصادي رشد خواهد داشت.
در همين حال، گروه هاي معترض به نتايج انتخابات پارلماني عراق در نظر دارند هياتي را براي ديدار با آيت الله العظمي سيد علي سيستاني به نجف اشرف اعزام كنند.
به گزارش اين روزنامه، الشرق الاوسط - چاپ لندن- يكي از اعضاي اين گروه هاي معترض اظهار داشت: هيأت مذكور قصد دارد تا مسايل مربوط به انتخابات، نقض ها و تقلب هاي انجام شده را به اطلاع مرجعيت نجف برساند به ويژه اينكه آيت الله سيستاني قبلا اعلام كرده بود كه از هيچ فهرستي حمايت نمي كند.
اين منبع آگاه در ادامه به سلسله نشست هاي اين گروه ها در مقر فهرست العراقيه به رياست اياد علاوي نخست وزير سابق عراق اشاره كرد و گفت: دراين نشست ها علاوه بر كميته  پيگيري موضع گيري مرجعيت نجف، دو كميته  پيگيري تخلفات و جمع آوري مدارك موثق و كميته  اطلاع رساني تشكيل شد.
روز ناآرام بغداد
بغداد يكشنبه ناآرامي را پشت سر گذاشت. در اين روز فرزند وابسته فرهنگي فلسطين در حمله افراد ناشناس به قتل رسيد و بر اثر هشت بمب گذاري دست كم يازده نفر زخمي شدند. در اين روز همچنين جسد يك مرد ناشناس پيدا شد.
از سوي ديگر صبح ديروز بر اثر يك انفجار مهيب در مركز بغداد دست كم يازده نفر كشته شدند و انفجار خمپاره در اين شهر نيز منجر به قتل 8 نفر از جمله 4 پليس شد.
در كركوك نيز بر اثر انفجار بمب يك نظامي آمريكايي به قتل رسيد و 5 نفر ديگر زخمي شدند.
در تكريت از توابع استان صلاح الدين نيز انفجار دو دستگاه خودرو بمب گذاري شده يك كشته و شماري زخمي برجاي گذاشت.
در همين حال، ارتش آمريكا از دستگيري 25 مظنون عمليات تروريستي در شمال عراق خبر داد و نيروهاي عراقي نيز ده مظنون را در شمال اين كشور دستگير كردند.]]>
</TEXT>
</DOC>
<DOC>
<DOCID>HAM2-841012-090</DOCID>
<DOCNO>HAM2-841012-090</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سازمان  ملل  درصدد ايجاد نهاد جايگزين  كميسيون  حقوق  بشر است]]>
</TITLE>
<TEXT>
<![CDATA[ايرنا: روزنامه  آمريكايي نيويورك تايمز ديروز از تصميم  سازمان  ملل براي  ايجاد يك  نهاد جايگزين  كميسيون  حقوق  بشر اين  سازمان  طي  چند هفته آينده  خبر داد.
به  گزارش  خبرگزاري  فرانسه  از نيويورك ، اين  روزنامه  نوشت : با توجه  به شهرت  اين  كميسيون ، اين  تغيير براي  حفظ و تداوم  اميدهاي  مربوط به  احياي اعتبار سازمان  ملل  در سال  2006 لازم  و ضروري  است .نيويورك  تايمز افزود: اين  كميسيون  كه  در ژنو مستقر است ، به  خاطرداشتن  اعضايي  نظير كوبا، سودان  و زيمبابوه  كه  خود به  نقض  فاحش  حقوق  بشرمتهم  هستند، باعث  شرمندگي  و خجالت  هميشگي  سازمان  ملل  بوده  است .مارك  مالوش  براون  رئيس  دفتر كوفي  عنان  دبير كل  سازمان  ملل  خاطرنشان  ساخت  كه  در كنار دو اقدام  مهم  ديگر اصلاحي  يعني  تشكيل  يك  كميسيون  جديد برقراري  صلح  براي  كمك  به  كشورهاي  رهايي  يافته  از جنگ  و بودجه  دوسالانه اي  كه  سازو كار آن مقدمات  تغيير مهم  مديريتي  را تا ماه  ژوئن  آماده  مي كند، مساله  كميسيون  حقوق  بشر در يك  موقعيت  محوري  قرار گرفته  است .
اين  روزنامه  به  نقل  از براون  افزود: موفقيت  و عدم  موفقيت  كميسيون حقوق  بشر براي  عموم  مردم  جهان  به  ملاك  تعيين كننده  اي  براي  تجديد و نوسازي سازمان  ملل  تبديل  شده  است .ولي  ما در ژانويه  امسال  نمي توانيم  در زمينه كسب  پيروزي  در اين  زمينه  زياد خوشبين  باشيم .]]>
</TEXT>
</DOC>
<DOC>
<DOCID>HAM2-841012-091</DOCID>
<DOCNO>HAM2-841012-091</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[شكنجه گر زندان ابوغريب در آتش سوخت]]>
</TITLE>
<TEXT>
<![CDATA[فارس: سرباز زن آمريكايي كه به خاطر شكنجه زندانيان عراقي در زندان ابوغريب به سه سال زندان محكوم شده بود، طعمه حريق شد.
روزنامه فرامنطقه اي الشرق الاوسط ديروز به نقل از ارتش آمريكا اعلام كرد، ليندي انگلند از سربازان آمريكايي كه به خاطر شكنجه زندانيان عراقي در زندان ابوغريب به سه سال زندان محكوم شده بود، در زندان نظامي  ايالت كاليفرنيا در غرب آمريكا دچار آتش سوزي شد. جان بوچياريلي سخنگوي نيروي دريايي آمريكا گفت: انگلند 23 ساله در حال بيرون كشيدن طبقي از فر آشپزخانه زندان در پايگاه ميرامار نزديك سان ديگو بود كه دچار حريق و سوختگي از نوع درجه يك شد. انگلند به خاطر شكنجه زندانيان عراقي در زندان ابوغريب به زندان و اخراج از ارتش محكوم شده بود. پدر و مادر انگلند گفتند، وي دچار سوختگي از نوع درجه دوم و سوم شده، اما ارتش آمريكا اين مساله را رد كرد.]]>
</TEXT>
</DOC>
<DOC>
<DOCID>HAM2-841012-092</DOCID>
<DOCNO>HAM2-841012-092</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[فارك خواستار ميانجيگري پاپ در مناقشه داخلي كلمبيا شد]]>
</TITLE>
<TEXT>
<![CDATA[فارس: يك كاردينال كلمبيايي از تقاضاي چريك هاي نيروهاي مسلح انقلابي اين كشور(فارك)براي ميانجيگري پاپ در مناقشه داخلي كلمبيا خبر داد.
فارك ديروز پيشنهاد سه كشور فرانسه، سوئيس و اسپانيا براي ميانجيگري را رد كرده بود. به گزارش روزنامه ال دياريو آمريكا، كاردينال داريو كاستريون اعلام كرد اين خواسته را به تازگي يكي از سران گروه چپگراي فارك در مكالمه تلفني با او مطرح ساخته است. كاردينال كاستريون با بيان اينكه شرايط لازم براي دستيابي به توافقي بشردوستانه وجود دارد، افزود: همه كلمبيا بايد تلاش كند تا موقعيت فعلي تغيير يابد. مقام مذهبي كلمبيا همچنين از تمام گروه هاي مسلح غيرقانوني در اين كشور خواست گروگان هاي خود را آزاد كنند. همزمان نيروهاي مسلح انقلابي كلمبيا نيز با انتشار بيانيه اي اعلام كردند همچنان به دنبال يافتن راه حلي سياسي براي درگيري هاي داخلي اين كشور هستند.]]>
</TEXT>
</DOC>
<DOC>
<DOCID>HAM2-841012-093</DOCID>
<DOCNO>HAM2-841012-093</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوايزومي: امسال از قدرت كناره مي گيرم]]>
</TITLE>
<TEXT>
<![CDATA[ايسنا: نخست وزير ژاپن در پيام خود به مردم ژاپن به مناسبت آغاز سال نو مسيحي گفت: برنامه هاي اصلاحات با سرعت ادامه خواهد يافت.
به گزارش خبرگزاري كيودو، جونيشيرو كوايزومي  نخست وزير ژاپن، با اشاره به پايان ناپذير بودن اصلاحات و وابستگي رونق اقتصادي كشور به انجام اصلاحات ساختاري در سرمايه گذاري، ماليات و سيستم هزينه كرد كشور، تاكيد كرد: ساختار مديريت كشور بايد در مرحله  نخست در اين زمينه ها به سرعت اصلاح شود.
كوايزومي با اشاره به اين كه در سپتامبر 2006 از قدرت كناره گيري خواهد كرد گفت: لايحه  اصلاح ساختار مديريتي موسسات مالي و سرمايه گذاري كشور براي رسيدن به اهداف ميان مدت در بهار 2006 به پارلمان ژاپن تقديم مي شود.]]>
</TEXT>
</DOC>
<DOC>
<DOCID>HAM2-841012-094</DOCID>
<DOCNO>HAM2-841012-094</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[صدور گاز روسيه به اوكراين قطع شد]]>
</TITLE>
<TEXT>
<![CDATA[واحد مركزي خبر: در پي  به  توافق  نرسيدن  روسيه  و اوكراين  در مورد قيمت  گاز، شركت گاز پروم  روسيه ، گاز صادراتي  به  اوكراين  را از ديروز قطع  كرد.
شركت  گاز پروم  روسيه  پيشتر اعلام  كرده بود در صورتي  كه  اوكراين  پيشنهاد روسيه  را نپذيرد صدور گاز به  اوكراين  را از ساعت  ده  صبح  اول  ژانويه  قطع  خواهد كرد.
سرگئي  كوپريانوف  سخنگوي  گاز پروم  ديروز اعلام  كرد از ساعت  10  صبح  لوله  اصلي  ارسال  گاز به  اوكراين  بسته  شد اما ارسال  گاز به  اروپا از مسيرهاي  ديگر ادامه  دارد و قطع  گاز به  اوكراين  تاثيري  بر ترانزيت  گاز به اروپا نخواهد داشت .
وي  افزود: مسئولان  گازپروم  بدنبال  پيشنهاد مشروط رئيس  جمهور روسيه  درخصوص  امضاي  قرارداد جديد با قيمت  230  دلار و اجراي  قرارداد ازسه  ماهه  دوم  سال ،2006 آماده  سفر به  اوكراين  براي  امضاي  قرارداد بودند اما مقام هاي  اوكراين  پيشنهاد روسيه  را نپذيرفتند.
ويكتور يوشچنكو رئيس  جمهور اوكراين  نيز اعلام  كرد با قطع  گاز صادراتي  روسيه، اين  كشور از ذخيره  موجود خود استفاده  خواهد كرد و از مسئولان  و مردم  خواست  در مصرف  گاز صرفه  جويي  كنند.]]>
</TEXT>
</DOC>
<DOC>
<DOCID>HAM2-841012-095</DOCID>
<DOCNO>HAM2-841012-095</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[چرچيل، خواستار اعدام هيتلر و مرگ گاندي بود]]>
</TITLE>
<TEXT>
<![CDATA[فارس: اسنادي كه اخيراًٍ در انگليس فاش شد، نشان داد رهبران اين كشور در زمان جنگ جهاني دوم قصد داشتند همه رهبران نازي آلمان از جمله هيتلر را اعدام كنند.
روزنامه فرامنطقه اي الشرق الاوسط، اسنادي رسمي كه اخيراً در انگليس عنوان سري  بودن از آن برداشته شده است، نشان داد وينستون چرچيل نخست  وزير اين كشور در زمان جنگ جهاني دوم، تصميم داشته آدولف هيتلر رهبر نازي هاي آلمان را در صورت زنده  بودن اعدام كند. اين اسناد شامل اوراقي رسمي است كه مذاكرات و تصميمات دولت انگليس از سال 1942 تا 1945 درباره شيوه برخورد با رهبران و مسئولان بلندپايه نازي را در برمي گيرد. يكي از برگ هاي اين اسناد نشان مي دهد هربرت موريسون وزير كشور وقت انگليس ماه آوريل سال 1945 اعلام كرده بود، بهتر است به جاي محاكمه ناسالم آنها اعلام كنيم ما همه آنان را اعدام خواهيم كرد. همچنين بر اساس اسناد بايگاني شده اي كه به تازگي فاش شده اند، وينستون چرچيل، آماده بود در صورتي كه مهاتما گاندي، رهبر استقلال هند قصد اعتصاب غذا داشته باشد، به وي بي اعتنايي كرده و او را به كام مرگ بفرستد. به گزارش خبرگزاري فرانسه از لندن، وي فكر مي كرد در صورتي كه گاندي از خوردن غذا امتناع كند بايد با وي همانند ديگر زندانيان رفتار شود.]]>
</TEXT>
</DOC>
<DOC>
<DOCID>HAM2-841012-096</DOCID>
<DOCNO>HAM2-841012-096</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[برنامه هاي شش ماهه اتريش براي اتحاديه اروپا]]>
</TITLE>
<TEXT>
<![CDATA[ايرنا: همزمان با آغاز سال  نو ميلادي ، اتريش رياست  دوره اي  اتحاديه  اروپا را براي مدت  شش  ماه  بر عهده  گرفت  و جانشين  انگليس  شد.
به گزارش خبرگزاري جمهوري اسلامي از وين بحران  در پذيرش  قانون  اساسي  اتحاديه  كه  پس  از راي  منفي  مردم  فرانسه  وهلند ايجاد شده  است ، بحث  بودجه  اتحاديه ، كاهش  اقبال  عمومي شهروندان اروپايي  به  اين  اتحاديه ، پذيرش  اعضاي  جديد، چالش هاي  بين المللي  از جمله مذاكرات  هسته اي  با ايران  و بحران  خاورميانه  از مهم ترين  دستورات  كاري اتحاديه  اروپا است  كه  هم  اكنون  در روي  ميز رياست  اتريش  قرار گرفته  است .
اتريش  از جمله  كشورهاي  اتحاديه  اروپاست  كه  با ترديد به  ادامه  گسترش اين  اتحاديه  نگاه  مي كند و مخالف  الحاق  تركيه  به  اتحاديه  است .
اين  كشور با شروع  مذاكرات  براي  الحاق  تركيه  به  اتحاديه  اروپا مخالفت كرده  است .
ولفگانگ  شوسل  صدر اعظم  اتريش  اعلام  كرد: اين  كشور تلاش  مي كند تا درمدت  رياستش  بر اتحاديه  اروپا از تاثير اقدامات  انگليس  در آزادسازي  بازاركار در سطح  اتحاديه  اروپا بكاهد.
شوسل  افزود: در نظر دارد با رفتار انگليس  در معاف  كردن  خود از قوانين 48 ساعت  كار در هفته  اين  اتحاديه ، مقابله  كند.وي  تأكيد كرد: شهروندان  اتريش  نبايد از اروپا و توسعه  اتحاديه  اروپا بترسند.اتريش  بايد جزيره  افراد كارآمد و لايق  باشد.اتريش  در حالي  رياست  دوره اي  اتحاديه  اروپا را به  مدت  شش  ماه  بر عهده گرفته  است  كه  نتايج  يك  نظرسنجي  نشان  مي دهد كه  يك  سوم  از مردم  اين  كشور از اين  رويداد مهم  بي اطلاع  هستند.نتايج  اين  نظرسنجي  كه  از سوي موسسه  تحقيقاتي  او.گ .ام  صورت  گرفته ، حاكي  است ، 37 درصد از پاسخگويان  اطلاع  نداشتند كه  كشورشان  از اول  ژانويه سال  2006 ميلادي  رياست  دوره اي  اتحاديه  اروپا را برعهده  مي گيرد.پتر هايك  يك  كارشناس  اين  موسسه  تحقيقاتي ، گفت : براي  بسياري  از مردم موضوع  رياست  اتحاديه  اروپا چندان  جالب  نيست .
هانس  وينكلر دبير دولت  در وزارت  امور خارجه  اتريش  نيز گفت : اتريش در دوران  شش  ماهه  رياست  دوره اي  خود در اتحاديه  اروپا، بر موضوع  حقوق  بشر تأكيد خواهد كرد و اين  موضوع  را از اولويت ها قرار خواهد داد.
وي  گفت : به  رغم  تحولات  مثبت  زيادي  كه  تاكنون  انجام  گرفته  است ، ما همچنان  در برابر مبارزه   طلبي ها و تهديدهاي  بزرگي  قرار داريم .
دبير دولت  در وزارت  امور خارجه  اتريش  اظهار داشت : اتحاديه  اروپا درزمينه  سياست  خارجي  و امنيتي  خود، مذاكرات  و قراردادهاي  مختلفي  با ديگركشورها داشته  است .
در اين  حال  آلكساندر فان  دابلن  رئيس  حزب  سبز اتريش  خواستار ارايه طرحي  از سوي  دولت  اين  كشور درخصوص  قانون  اساسي  اتحاديه  اروپا شد.
قانون  اساسي  اتحاديه  اروپا به  دليل  راي  منفي  مردم  فرانسه  و هلند وتوشده  و گمانه  زني هاي  زيادي  درمورد خروج  از بن  بست  مربوط به  آن مطرح  است .
فان  دابلن  افزود: دولت  اتريش  بايد در طول  رياست  دوره اي  خود، طرحي براي  روند قانون  اساسي  اتحاديه  اروپا ارايه  دهد.]]>
</TEXT>
</DOC>
<DOC>
<DOCID>HAM2-841012-097</DOCID>
<DOCNO>HAM2-841012-097</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[343 دستگاه خودرو در شب تحويل سال نو در فرانسه به آتش كشيده شد]]>
</TITLE>
<TEXT>
<IMAGE>/1384/841012/news/011847.jpg</IMAGE>
<![CDATA[
فارس: پليس فرانسه ديروز اعلام كرد 343 دستگاه خودرو در اين كشور تا ساعت چهار بامداد روز يكشنبه به وقت محلي در حومه شهرهاي فرانسه به آتش كشيده شد.
به گزارش خبرگزاري فرانسه از پاريس، اداره پليس فرانسه ديروز با انتشار اطلاعيه اي اعلام كرد در شب تحويل سال 2004 حدود 266 دستگاه خودرو در فرانسه به آتش كشيده شده بود.به گفته مسئولان پليس فرانسه، 127 دستگاه خودرو شب يكشنبه در ايل دو فرانس به آتش كشيده شد در حالي كه اين رقم در سال گذشته 143 دستگاه بود. هيچ خودرويي در پاريس به آتش كشيده نشد و نيروهاي پليس تا ساعت چهار بامداد ديروز 266 نفر را بازداشت كردند.اين حوادث در حالي رخ داد كه 25 هزار نيروي پليس و ژاندارمري از جمله 70 واحد سيار پليس ضد شورش براي حفظ نظم و امنيت در شب تحويل سال در سراسر فرانسه مستقر شده بودند.]]>
</TEXT>
</DOC>
<DOC>
<DOCID>HAM2-841012-098</DOCID>
<DOCNO>HAM2-841012-098</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[سخنان تند رئيس جمهور تايوان عليه چين]]>
</TITLE>
<TEXT>
<![CDATA[ايسنا: رئيس  جمهور تايوان با هشدار به مردمش درباره ي خطرهاي سرمايه گذاري در چين و افزايش جاه طلبي نظامي  چين عليه اين جزيره، موضع قاطعانه تري را عليه چين در پيش گرفت.
خبرگزاري رويترز، چن شويي بيان رئيس جمهور تايوان، با از بين بردن تمام اميدها براي اتخاذ رويكردهاي دوستانه براي بهبود مناسبات با چين اظهار داشت: دولت براي حفاظت از امنيت اقتصادي تايوان همانند يك دربان عمل خواهد كرد.
شويي بيان در سخنراني اش به مناسبت سال نو ميلادي، تصريح كرد: سياست اقتصادي و تجاري حل بحران، منافع مالي هيچ فرد يا شركتي را برآورده نخواهد كرد و در عوض، توسعه ي مداوم تايوان از مهمترين برنامه هاي ماست. رئيس جمهور تايوان در عين حال گفت: تايوان هرگز خود را از جهان دور نخواهد كرد.ما شاهرگ اقتصادي خود را در داخل كشور مسدود نمي كنيم.شويي بيان خاطرنشان كرد، چين استراتژي «چماق و هويج» را عليه تايوان اتخاذ كرده است.
وي گفت: استراتژي ملايم آنها(استراتژي هويج)يك فريبكاري محض است و تاكتيك  خصمانه شان(استراتژي چماق)استراتژي واقعي آن هاست.]]>
</TEXT>
</DOC>
<DOC>
<DOCID>HAM2-841012-099</DOCID>
<DOCNO>HAM2-841012-099</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[به اتفاق آرا
پارلمان سوريه خواستار محاكمه خدام به اتهام خيانت شد]]>
</TITLE>
<TEXT>
<IMAGE>/1384/841012/news/011850.jpg</IMAGE>
<![CDATA[
گروه سياسي خارجي: يك روز پس از مصاحبه جنجالي عبدالحليم خدام معاون پيشين رئيس جمهوري سوريه عليه مسئولان اين كشور، مجلس سوريه طرح محاكمه وي را به اتهام خيانت به وطن تصويب كرد.
عبدالحليم خدام كه بيش از 30 سال در حكومت سوريه نقش كليدي داشت در مصاحبه با العربيه حكومت سوريه را به بي كفايتي در عرصه داخلي، اشتباهات فاحش در عرصه خارجي و نيز گلايه هاي مكرر درمورد قتل رفيق حريري متهم كرد.
اين اظهارات با واكنش تند مقامات مختلف سوري مواجه شد و به گزارش خبرگزاري ها موجي از انزجار عليه وي را برانگيخت. شخصيت هاي سياسي سوريه علت اظهارات اخير خدام را كنار گذاشتن وي از قدرت و ترس خدام از محاكمه به اتهام فساد مالي عنوان كردند. در همين رابطه، وزير اطلاع رساني سوريه گفت، خدام متهم به اختلاس
35 ميليون دلار از بانك المدينه سوريه است.
مدير راديو و تلويزيون سوريه نيز گفت: خدام به علت اطلاع از اقدام دستگاه قضايي در مبارزه با فساد به اين نتيجه رسيده بود كه آينده سختي خواهد داشت.
از سوي ديگر رستم غزاله، رئيس دستگاه امنيتي و اطلاعاتي سوريه در لبنان نيز گفت قصد شكايت از خدام را دارد. خدام در مصاحبه خود بيشترين حملات را به غزاله كرد.
در همين حال مروان فارس نماينده پارلمان لبنان گفت: خدام به سبب حضور طولاني اش در دولت سوريه مسئول اشتباهات احتمالي اين دولت است. وي گفت: هيچ كس خدام را قبول ندارد. سليمان فرنجيه نماينده سابق پارلمان لبنان نيز گفت: او به خاطر پول به كشورش خيانت كرده است.
اما درمقابل روزنامه عكاظ نوشت: اين آخرين افشاگري عليه سوريه نخواهد بود و به زودي حكمت الشهابي يكي از برجسته ترين نزديكان حافظ اسد نيز درخصوص وضعيت داخلي و اشتباهات دمشق افشاگري خواهد كرد.
خدام در بخش دوم مصاحبه اش كه از العربيه پخش شد، بيشتر به موضوعات داخلي اين كشور پرداخت. وي گفت: وضع سوري ها به مانند انبار كاهي است كه هر آن مي تواند با شعله كبريتي به آتش كشيده شود. بنابراين بايد با تقويت وحدت ملي و گفت وگو با نيروهاي مختلف سوري، جبهه داخلي را تقويت كرد.
خدام اظهار داشت: درست است كه تاكنون نيروهاي مخالف نيروهاي تأثيرگذاري نبوده اند اما تمام نيروهاي مخالف طرف هاي ملي و وفادار به سوريه هستند و موضعي اتخاذ نكرده اند كه به منافع سوريه لطمه بزند. وي درخصوص ديدگاه هاي حزب بعث سوريه گفت: نمي توان با افكار و انديشه هاي عصري زندگي كرد كه دوران آن به پايان رسيده و بايد دست به اصلاحات و تغييرات بزنيم تا بتوانيم با جهان تعامل كنيم. بايد به موضوع آزادي محوريت داد چراكه مصادره آزادي به ركود فكري و ايجاد كينه منجر مي شود و سوريه  جز با اعطاي آزادي هاي فردي و عمومي نمي تواند رشد كند.
وي با انتقاد به ساختار حكومت در سوريه گفت: سوري ها مي گويند فرزندانشان در حاكميت هيچ جايگاهي ندارند و آنهايي كه مي توانند به جايگاهي دست يابند از طريق نادرست به جايي مي رسند. خدام درخصوص رابطه سوريه و عراق پس از صدام گفت: سوريه براي كاهش فشارهاي آمريكا وطبان الحسن، برادر ناتني صدام را به نيروهاي آمريكايي تحويل داد و عدي و قصي پسران صدام را از سوريه اخراج كرد.]]>
</TEXT>
</DOC>
<DOC>
<DOCID>HAM2-841012-100</DOCID>
<DOCNO>HAM2-841012-100</DOCNO>
<ORIGINALFILE>/1384/841012/news/_kharj.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[در واكنش به تهاجم هاي مكرر اسرائيل به سرزمينهاي اشغالي
گروه هاي فلسطيني به آتش بس با اسرائيل پايان دادند]]>
</TITLE>
<TEXT>
<![CDATA[گروه سياسي خارجي: گروه عزالدين قسام شاخه نظامي حماس ديروز طي بيانيه اي اعلام كرد آتش بس ميان گروه  هاي فلسطيني با رژيم اسرائيل به پايان رسيده است و اين رژيم بايد بهاي جنايتش را بر ضد مردم بپردازد.
خالد مشعل رهبر حماس ماه گذشته در دمشق اعلام كرده بود تا زماني كه مردم در محاصره هستند، حماس آتش بس را تجديد نخواهد كرد. پيش از اين گردانهاي شهداي الاقصي شاخه نظامي فتح و جنبش جهاد اسلامي فلسطين و كميته هاي مقاومت خلق نيز خبر پايان آتش بس با اسرائيل را اعلام كرده و مسئوليت حملات موشكي به جنوب اسرائيل را به عهده گرفتند. گروههاي فلسطيني از ماهها پيش گفته بودند تجاوزهاي زميني و حملات هوايي مكرر اسرائيل راه هر گونه مصالحه از جمله تمديد آتش بس را بسته است. حماس و برخي ديگر از گروههاي فلسطيني دو سال پيش به منظور كمك به ياسر عرفات، به صورت موقت حملات به اسرائيل را متوقف كردند.
حملات راكتي گروه ها فلسطيني
سه  گروه  مبارز فلسطيني  ديروز اعلام  كردند پس از نيمه  شب  كه  مهلت  توافقنامه  اتش بس  پايان  يافت  با شليك  چند راكت  از نوار غزه ،فلسطين  اشغالي  را هدف  قرار داده اند.
به  گزارش  خبرگزاري  فرانسه  از غزه، گردان هاي  شهداي  الاقصي  و شاخه  نظامي جنبش  جهاد اسلامي در بيانيه  مشتركي  اعلام  كردند ساعت  چهار بامداد ديروز دو راكت  به  شهر سديروت  در جنوب  فلسطين  اشغالي  شليك  كردند. اين  حمله تلفاتي  نداشته  است .
كميته هاي  مقاومت  مردمي نيز در بيانيه  جداگانه اي  اعلام  كرد بامداد ديروز چند راكت  به  فلسطين  اشغالي  شليك  كرده  است .
در همين حال، حماس  ديروز قول  داد شهادت  دو فلسطيني  را به  دست  نيروهاي  رژيم  صهيونيستي  در شمال  نوار تلافي  خواهد كرد.
اين  حمله  تنها چند ساعت  پس  از پايان  يافتن  آتش بس  بين  رژيم  صهيونيستي  و گروه هاي  مبارز فلسطيني  صورت  گرفت .
به  گزارش  آسوشيتدپرس  از غزه ، حماس  با انتشار بيانيه اي  اعلام  كرد: اين  جنايت  بدون  مجازات  نخواهد ماند.حماس  اعلام  كرد پايان  اين  آتش بس به  معني  خشونت  بيشتر است .نيروهاي  اسرائيلي  روز شنبه  دو فلسطيني  را به  ضرب  گلوله  كشتند.
دو فلسطيني در شمال باريكه غزه شهيد شدند
در پي اين حادثه دو برادر فلسطيني  نيز ديروز در نتيجه  گلوله  باران  منطقه  بيت  لاهيا در شمال  باريكه  غزه  به  وسيله  توپخانه  ارتش  رژيم  صهيونيستي  شهيد شدند. در اين  گلوله  باران  همچنين  يك  فلسطيني  ديگر زخمي شد.وزارت  داخلي  حكومت  خودگردان  فلسطين  اعلام  كرد يكي  از شهداي  اين  گلوله باران  از اعضاي  نيروهاي  تشكيلات  امنيتي  حكومت  خودگردان  بوده  است .توپخانه  ارتش رژيم  صهيونيستي  صبح ديروز نيز شمال  و شرق  باريكه  غزه  راگلوله باران  كرد كه  هنوز تلفات  آن اعلام  نشده  است .از سوي ديگر نيروهاي  اشغالگر قدس  در سال  2005، 230 فلسطيني  را به  شهادت   رساندند.]]>
</TEXT>
</DOC>
<DOC>
<DOCID>HAM2-841012-101</DOCID>
<DOCNO>HAM2-841012-101</DOCNO>
<ORIGINALFILE>/1384/841012/news/_shari.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در جلسه ديروز شوراي اسلامي شهر تهران شهردار و اعضاي شوراي شهر
مشكلات شركت واحد اتوبوسراني را بررسي كردند]]>
</TITLE>
<TEXT>
<![CDATA[گروه شهري: در جلسه ديروز شوراي اسلامي شهر تهران مسايل و مشكلات شركت واحد اتوبوسراني با حضور شهردار تهران و مديرعامل اين سازمان مورد بررسي قرار گرفت و ادامه بحث به جلسه روز سه شنبه موكول شد.
به گزارش همشهري، مهندس مهدي چمران ديروز در پايان دويستمين جلسه علني بدون حضور مستمع شوراي شهر گفت: كليه حقوق قانوني كاركنان شركت واحد اتوبوسراني پرداخت مي شود و شوراي شهر از حقوق آنان حمايت خواهد كرد.
وي با تأكيد بر حمايت مديريت شهري از كاركنان اين شركت گفت: شوراي شهر از پرداخت حقوق كارگران براساس قانون كار حمايت مي كند و حتي مايل است درصورت امكان، تسهيلات رفاهي بيشتري در اختيار آنان قرار گيرد.
موافقت وزارت كشور با واگذاري اتوبوسراني به شهرداري تهران
فارس: وزير كشور گفت: قوانين با ابهاماتي كه دارند اختيار شركت واحد را بين شوراي شهر و شهرداري تقسيم نموده است ولي وزارت كشور موافق واگذاري اتوبوسراني به شهرداري تهران است.
مصطفي پورمحمدي عصر ديروز درحاشيه گردهمايي فرمانداران نيروي انتظامي با وزير كشور افزود: شركت واحد اتوبوسراني در شهرستانها تحت نظر شهرداري است ولي درخصوص تهران قانون ابهاماتي دارد كه وزارت كشور درصدد رفع اين ابهامات است.
وي افزود: وزارت كشور با تحت پوشش قرار گرفتن شركت واحد اتوبوسراني تحت نظر شهرداري موافق است و در صدد رفع ابهامات قانوني در اين مورد است.
چمران گفت: به عنوان شوراي شهر مطالبه حقوق شهروندان را يك وظيفه دانسته و خود را جداي از كارگران نمي دانيم.وي افزود: چنانچه تا به حال حقوقي از كارگران تأمين نشده مديريت شركت واحد بايد در چارچوب قانون آن را پيگيري و تامين كند ولي اين به معناي مختل كردن زندگي ساير شهروندان و قفل كردن امكانات عمومي شهر نيست.
چمران خاطرنشان كرد كه كاركنان شركت واحد نبايد مسايل صنفي خود را با حمل و نقل و رفاه عمومي گره بزنند زيرا هيچ كس از زيان مردم سود نخواهد برد.
وي با بيان اينكه كليه مسايل مربوط به شركت واحد و هيأت مديره همچنان مورد بحث شوراي شهر خواهد بود گفت: در جلسه روز يكشنبه، مهندس نوريان مديرعامل شركت واحد گزارشي از مشكلات شركت واحد و روند كارها ارايه داد و مشورت هايي در زمينه مسايل و مشكلات اين شركت مطرح شد، ولي براي بررسي بيشتر، ادامه بحث به جلسه روز سه شنبه موكول گرديد.رئيس شوراي شهر همچنين گفت: شركت واحد درحال حاضر داراي مشكلات مالي است كه بايد علاوه بر 110 ميليارد تومان بودجه امسال شامل 80 ميليارد تومان بودجه جاري و 20 ميليارد تومان بودجه عمراني و 10 ميليارد تومان بودجه مربوط به ميني بوسراني، تا پايان سال حدود 10 تا 20 ميليارد تومان ديگر به اين شركت تزريق شود.
وي با اشاره به مشكلات مديريتي و ساختاري اتوبوسراني گفت: در زمان تأسيس مقرر شده بود كه 51 درصد سهام شركت متعلق به شهرداري و 49 درصد بقيه متعلق به بخش خصوصي باشد.ولي درحال حاضر كل سهام اين شركت در اختيار شهرداري است و در واقع شركت واحد براساس قانون تجارت و توسط هيأت مديره اداره مي شود كه هر هفته بايد 2 جلسه براي بررسي و رفع مشكلات انباشته شده خود تشكيل دهد.چمران با بيان اينكه مهلت قانوني هيأت مديره فعلي سپري شده است و اعضاي شوراي شهر نيز علاقه اي به حضور در هيأت مديره ندارند تصريح كرد: در زمينه حضور اعضاي شوراي شهر در هيأت مديره شركت واحد قبلاً استفساريه اي براي مجلس ارسال شده است ولي هنوز پاسخي در اين باره دريافت نكرده ايم.وي با اشاره به لزوم برگزاري مجمع شركت واحد به منظور انتخاب هيأت مديره جديد گفت: هيأت مديره فعلي تا انتخاب هيأت مديره جديد به فعاليت خود ادامه خواهد داد.رئيس شوراي شهر در پاسخ به سئوال ديگري واگذاري اختيارات مجمع عمومي شركت واحد(شوراي شهر)را منوط به بازنگري و اصلاح قانون دانست ولي گفت: در صورتي كه شهردار خواستار حضور يكي از معاونان خود در هيأت مديره شركت واحد باشد مي تواند پيشنهاد آن را به مجمع بدهد.وي گفت: در حال  حاضر شوراي شهر مجمع شركت واحد است و مطابق قانون، مجمع هيأت مديره را انتخاب و هيأت مديره نيز يك نفر را براي مديرعاملي تعيين مي كند.
چمران درعين حال گفت: هماهنگي هيأت مديره شركت واحد با شهرداري مي تواند در رفع مشكلات مؤثر باشد.
در جلسه ديروز شوراي شهر، رستگار به عنوان نماينده شورا در كميته اجرايي موضوع بند پنج ماده دوم مصوبه «مشاركت شهرداري تهران در ايجاد توسعه و ساماندهي فضاها و اماكن ورزشي پايتخت انتخاب شد.»]]>
</TEXT>
</DOC>
<DOC>
<DOCID>HAM2-841012-102</DOCID>
<DOCNO>HAM2-841012-102</DOCNO>
<ORIGINALFILE>/1384/841012/news/_shari.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[رشد شتابان جمعيت شهري در ايران]]>
</TITLE>
<TEXT>
<![CDATA[گروه اجتماعي: برآوردهاي جمعيتي ايران نشان مي دهد كه جمعيت سالخورده كشور(65 سال و بيشتر)از 6/2 ميليون نفر در سال 75 به 3/3 ميليون نفر در سال 85 افزايش خواهند يافت.
طبق پيش بيني هاي بلندمدت و كوتاه مدت سازمان مديريت و برنامه ريزي كشور، جمعيت ايران در سال 1400 به رقمي بين 10/87 و 29/92 ميليون نفر خواهد رسيد.
در پيش بيني كوتاه مدت با توجه به بررسي هاي به عمل آمده درباره متغيرها و مؤلفه هاي ذاتي و حياتي جمعيت، حجم جمعيت ايران تا سال آينده به حدود 3/70 ميليون نفر خواهد رسيد، بدين ترتيب ايران طي دهه 75 تا 85 در مقايسه با جمعيت 1/60 ميليون نفري سرشماري شده در آبان ماه،75 با 10 ميليون نفر افزايش جمعيت مواجه مي شود.
پيش بيني هاي انجام شده در صورت خروج پناهندگان افغاني و يا ورود جمعيتي از ساير كشورها به ايران دستخوش نوسان خواهد شد، بنابراين با توجه به محتمل بودن خروج افغانها از ايران، به احتمال قريب به يقين در سال 85 جمعيتي كمتر از جمعيت پيش بيني شده در ايران اقامت خواهند داشت.
به گزارش ايسنا، از جمعيت 3/70 ميليون نفري برآورد شده، حدود 3/47 ميليون نفر يا 7/62 درصد شهرنشين و 23 ميليون نفر روستانشين خواهند بود، براين اساس تمامي رشد و ازدياد جمعيت اين دهه خواه به طور طبيعي و خواه از رهگذر مهاجرت به مناطق شهري افزوده شده و مناطق روستايي نقشي در جذب و نگهداشت اين اضافه جمعيت ايفاء نخواهند كرد.
موانع طبيعي مانند نبود يا كمبود آب، فقدان خاك زراعي حتي در مناطق با آب فراوان، محدوديت امكانات شغلي در فعاليت هاي جنبي و غيركشاورزي، تورم نيروي كار در بخش هاي زراعي، لزوم ارتقاي بهره وري عوامل توليد به ويژه عوامل انساني در واحد سطح، جذب و ادغام روستاها در شهرهاي پيراموني و نيز تبديل برخي نقاط روستايي به شهر مانع از جمعيت پذيري مناطق روستايي مي شود، بدين لحاظ پيش بيني مي شود كه مهاجرت روستاييان به شهرها همچنان در طول دهه 75 الي 85 تداوم يابد.
بدين ترتيب جمعيت بالقوه فعال(15 تا 24 سال)از حدود 7/33(1/56 درصد)ميليون نفر در سال 75 به 6/47 ميليون نفر(7/67 درصد)در سال 85 خواهد رسيد، همچنين جمعيت كمتر از 15 سال كشور در همين فاصله از 9/23 ميليون نفر(5/39 درصد)به 4/19 ميليون نفر(6/27 درصد)كاهش و جمعيت سالخورده(65 سال به بالا)از 6/2 ميليون نفر در سال 75 به 3/3 ميليون نفر در سال 85 افزايش خواهد يافت.
از سوي ديگر برآورد اداره جمعيت و تنظيم خانواده نيز نشان مي دهد كه درصد شهرنشيني در سال 1400 به حدود 74 درصد جمعيت خواهد رسيد و سپس در سطحي معادل 80 درصد تثبيت خواهد شد.
افزايش ميزان شهرنشيني از حدود 57 درصد در سال 70 به رقم 74 درصد در سال 1400 بيانگر آن است كه ميزان جمعيت شهرنشين كشور ظرف مدت تقريبا 30 سال به بيش از دو برابر افزايش خواهد يافت.
از سوي ديگرمعاون سياسي امنيتي استانداري تهران رشد جمعيت در برخي از نقاط استان تهران را 8/7 درصد اعلام كرد و گفت: اين رقم بالاترين درصد رشد در كل كشور است.
عبدالله روشن تصريح كرد: زماني كه تناسب منطقي بين رشد زيرساخت هاي رفاه مردم با رشد جمعيت وجود نداشته باشد، عقب افتادگي بيش از اندازه  برخي از نقاط حاشيه اي تهران نيز چندان دور از انتظار نيست.
وي با بيان اين كه سهم استان تهران از بودجه هاي عمراني ملي 40 درصد پايين تر از متوسط شاخص ساير استانهاست، اظهار كرد: دولت هيچگاه بيش از 7 درصد كل بودجه هاي عمراني استاني كه در سطح كشور توزيع مي شود را به استان تهران اختصاص نداده، در حالي كه سقف جمعيتي اين استان 20 درصد كل كشور است.
به گفته روشن 50 درصد ماليات كشور از استان تهران جمع آوري شده كه اين مقدار نيز غير از ماليات شركت هاي دولتي مستقر در تهران است و تنها 30 درصد كل ماليات دريافتي استان تهران به اين استان اختصاص داده مي شود.
معاون سياسي امنيتي استانداري تهران يكي از جنبه هاي محروميت استان را محروميت هاي بهداشتي و درماني دانست و افزود: در حالي كه به ازاي 480 نفر در شهر تهران يك تخت بيمارستاني وجود دارد، اين رقم در برخي از شهرستانهاي استان تهران به ازاي 17 هزار و 800 نفر يك تخت بيمارستاني است.]]>
</TEXT>
</DOC>
<DOC>
<DOCID>HAM2-841012-103</DOCID>
<DOCNO>HAM2-841012-103</DOCNO>
<ORIGINALFILE>/1384/841012/news/_shari.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[حفاظت از محوطه هاي باستاني]]>
</TITLE>
<TEXT>
<IMAGE>/1384/841012/news/011916.jpg</IMAGE>
<![CDATA[
گروه علمي فرهنگي: رئيس سازمان ميراث فرهنگي و گردشگري استان خوزستان اعلام كرد:  پس از بازديد فرمانده  يگان حفاظت ميراث فرهنگي و گردشگري از استان، عمليات استقرار 15 پايگاه يگان حفاظتي در استان آغاز شد.
صادق محمدي در گفت وگو با ايسنا، اظهار داشت: براي ايجاد اين پايگاه ها، تاكنون دو كانكس، دكل، بي سيم و ديگر امكانات آماده شده است و پس از تكميل پايگاه ها در هر كدام 10 نفر نيرو مستقر خواهد شد. وي ادامه داد: اين پايگاه ها در شهرهاي انديمشك، دزفول، شوشتر، مسجد سليمان، ايذه، باغملك، اهواز،  رامهرمز، شوش و بهبهان مستقر مي شوند.]]>
</TEXT>
</DOC>
<DOC>
<DOCID>HAM2-841012-104</DOCID>
<DOCNO>HAM2-841012-104</DOCNO>
<ORIGINALFILE>/1384/841012/news/_shari.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[دبير شوراي عالي ترافيك كشور:
توسعه حمل و نقل عمومي سالانه به 4 هزار ميليارد تومان اعتبار نياز دارد]]>
</TITLE>
<TEXT>
<IMAGE>/1384/841012/news/011913.jpg</IMAGE>
<![CDATA[
دبير شوراي عالي ترافيك كشور گفت: براي تحقق سهم 75 درصدي حمل و نقل عمومي بر اساس برنامه چهارم توسعه كشور سالانه 4 هزار ميليارد تومان اعتبار نياز است.
كامران حاج نصراللهي ضمن اظهار اميدواري نسبت به اختصاص اعتبار 4 هزار ميليارد توماني براي سال 85 تصريح كرد: با توجه به اين كه در سال جاري با كاهش 2 هزارو 800 ميليارد توماني بودجه براي بخش حمل و نقل عمومي با توجه به برآورد فوق مواجه بوده ايم، اميدواريم اين كسري در بودجه سال آتي تامين شود.
وي بودجه مصوب سال 84 را براي حمل و نقل عمومي 1200 ميليارد تومان عنوان كرد و گفت: در صورت موافقت دولت و مجلس با بودجه پيشنهادي 4 هزار ميليارد توماني و تامين كسري بودجه سال اول اجراي برنامه چهارم توسعه در سال 85، 7هزار ميليارد تومان اعتبار براي توسعه ناوگان حمل و نقل در شهرها در اختيار خواهيم داشت.]]>
</TEXT>
</DOC>
<DOC>
<DOCID>HAM2-841012-105</DOCID>
<DOCNO>HAM2-841012-105</DOCNO>
<ORIGINALFILE>/1384/841012/news/_shari.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[افزايش موتورسواران متخلف]]>
</TITLE>
<TEXT>
<IMAGE>/1384/841012/news/011871.jpg</IMAGE>
<![CDATA[
در تهران حدود دو ميليون موتورسيكلت سوار وجود دارد و روزانه حدود 30 درصد قبض هاي جريمه، مربوط به تخلفات موتور سواران است.سردارحسين ساجدي نيا خاطرنشان ساخت: ايران در استفاده از موتور سيكلت رتبه نخست را در دنيا دارد اما متاسفانه تا به امروزفرهنگ استفاده درست از اين وسيله نه با رعايت قوانين از سوي استفاده كنندگان آن و نه به واسطه رسانه ها تحقق نيافته است.وي تاكيد كرد: در بيشتر فيلم ها و سريال هاي پليسي موتورسوران در نقش متخلف و سارق ظاهر
مي شوند و اين موارد منجر به نوعي بدبيني در اذهان عمومي مي شود وبدتر اينكه موتور سواران با ديدن چنين تصاويري ديگر خود را ملزم به رعايت مسائل ايمني نيز نمي بينند.]]>
</TEXT>
</DOC>
<DOC>
<DOCID>HAM2-841012-106</DOCID>
<DOCNO>HAM2-841012-106</DOCNO>
<ORIGINALFILE>/1384/841012/news/_shari.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[پلنگ در پارك ملي ساريگل]]>
</TITLE>
<TEXT>
<IMAGE>/1384/841012/news/011868.jpg</IMAGE>
<![CDATA[
انجمن يوز پلنگ ايراني با استفاده از دوربين هاي تله اي موفق به ثبت تصوير يك قلاده پلنگ ايراني در پارك ملي ساريگل در استان خراسان شمالي شد.
تصوير اين پلنگ نر در تاريكي نيمه شب در دره هاي جنوبي منطقه گرفته شده است.
پلنگ ايراني يكي از مهمترين گربه سانان ايران به شمار مي رود كه از نظر جمعيت، وضعيت خوبي در سراسر كشور ندارد و چنانچه سازمان محيط زيست حفاظت كاملي از اين گونه به عمل نياورد بدون شك در لبه انقراض قرار خواهد گرفت.
گفتني است انجمن يوزپلنگ ايراني، مطالعه بر روي وضعيت پلنگ در پارك ملي ساريگل را از سال گذشته آغاز كرده است.]]>
</TEXT>
</DOC>
<DOC>
<DOCID>HAM2-841012-107</DOCID>
<DOCNO>HAM2-841012-107</DOCNO>
<ORIGINALFILE>/1384/841012/news/_shari.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در شش ماهه نخست سال جاري رخ داد؛
كاهش 2/8درصدي صدور پروانه ساختمان]]>
</TITLE>
<TEXT>
<![CDATA[در شش ماهه نخست سال جاري صدور پروانه احداث ساختمان در كل مناطق شهري كشور نسبت به شش ماهه نخست سال قبل 2/8 درصد كاهش يافت.
به گزارش بانك مركزي از 667 هزار و 766 پروانه صادر شده 6/8 درصد به شهر تهران، 6/26درصد به شهرهاي بزرگ و 8/65درصد به ساير مناطق شهري اختصاص داشته است.
در اين گزارش، سطح كل زيربنايي ساختمان هايي كه در شش ماهه مورد گزارش براي آن ها پروانه احداث صادر گرديده، حدود 3/29 ميليون متر مربع بوده است كه 10/1درصد كمتر از شش ماهه اول سال قبل است. از مجموع سطح كل زير بناي در نظر گرفته شده 17درصد به شهر تهران، 3/33 درصد به شهرهاي بزرگ و 7/49درصد به ساير مناطق شهري اختصاص داشته است. متوسط كل زيربناي اين ساختمان ها 439 مترمربع است كه نسبت به شش ماهه اول سال قبل 2درصد كاهش نشان مي دهد.
از كل تعداد ساختمان هايي كه براي احداث آنها پروانه صادر شده است 139 هزار و 45 دستگاه يك طبقه و 6871 دستگاه پنج طبقه و بيشتر بوده كه نسبت به شش ماهه اول سال،1383 تعداد ساختمان هاي يك طبقه 4/22درصد، چهارطبقه 26درصد و پنج طبقه و بيشتر 9/22درصد كاهش داشته، در حالي كه تعداد ساختمان هاي دو طبقه 6/11درصد و سه طبقه 8/3 درصد افزايش داشته است.
در گزارش بانك مركزي پيش بيني شده كه حدود 191 هزار دستگاه واحد مسكوني در ساختمان هاي مذكور ايجاد شود كه نسبت به شش ماهه اول سال قبل 7/13درصد كاهش نشان مي دهد.
بانك مركزي افزود: در شش ماهه اول سال،1384 از طرف شهرداري هاي مناطق مختلف تهران براي 5720 دستگاه ساختمان با حدود 5 ميليون مترمربع سطح كل زيربناي طبقات، پروانه احداث صادر گرديده است كه نسبت به شش ماهه اول سال قبل از نظر تعداد و سطح كل زيربناي طبقات به ترتيب 9/14درصد و 4/14 درصد كاهش نشان مي دهد. متوسط سطح كل زيربناي ساختمان هاي فوق 870 مترمربع است كه در مقايسه با شش ماهه اول سال قبل 5/0درصد افزايش داشته است.]]>
</TEXT>
</DOC>
<DOC>
<DOCID>HAM2-841012-108</DOCID>
<DOCNO>HAM2-841012-108</DOCNO>
<ORIGINALFILE>/1384/841012/news/_shari.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ساماندهي تابلوهاي تبليغاتي در بزرگراه ها]]>
</TITLE>
<TEXT>
<![CDATA[ايرنا: مدير عامل  سازمان  زيباسازي  شهر تهران  گفت : تمام  تابلوهاي  تبليغاتي  نصب شده  در بزرگراه ها و معابر اصلي  تهران  ساماندهي  مي شود.ابوالقاسم  وحدتي  زمان  آغاز ساماندهي  اين  تابلوها را پس  از پايان  مطالعات  در خصوص تابلوهاي  تبليغاتي  تهران  از بهار سال  85 ذكر كرد.وي  افزود: به  اين  منظور مطالعه  در مورد تابلوهاي  تبليغاتي  از سوي  مشاور طرح  آغاز شده  است  تا درمورد وضعيت  تابلوهاي  تبليغاتي  تهران تصميم گيري  شود.]]>
</TEXT>
</DOC>
<DOC>
<DOCID>HAM2-841012-109</DOCID>
<DOCNO>HAM2-841012-109</DOCNO>
<ORIGINALFILE>/1384/841012/news/_siasi.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[با تصويب يك فوريت لايحه متمم بودجه سال 84؛
كسري بودجه دستگاه هاي دولتي تا پايان سال تأمين مي شود]]>
</TITLE>
<TEXT>
<![CDATA[در حاشيه
* حدادعادل رئيس مجلس در پاسخ به تذكر ايرج نديمي نماينده لاهيجان مبني بر اينكه تريبون مجلس جايگاه افشاگري نمايندگان نسبت به هم نيست گفت: بنده نيز مثل شما معتقدم جايگاه سخن گفتن مجلس را بايد جايگاه متين و معتبري تلقي كنيم و از اهانت به مجلس و نمايندگان خودداري كنيم و مثلاً اگر در سايتي مطلبي خلاف نوشته در پاسخ به او نماينده ديگري را ضمني متهم نكنيم.
* محمدتقي كاوياني پور نماينده مردم نهاوند در مجلس به وزير امور اقتصادي و دارايي درخصوص جلوگيري از سخت گيري بيش از حد بانك ها در پرداخت تسهيلات و وام به مردم تذكر داد.
* عماد افروغ نماينده مردم تهران در مجلس با حمايت از سخنان رئيس جمهوري ايجاد يك كشور صهيونيست در هر نقطه اي از جهان را مانع از فتنه گري آنان ندانست.افروغ با طرح اين سؤال كه اگر كشوري با حضور صهيونيست ها و به نام اسرائيل در هر كشور ديگري تشكيل شود،  آيا مانع فتنه گري آنها خواهد شد خاطرنشان كرد: ايجاد يك كشور يهودي تنها با حضور يهوديان و نه صهيونيست ها بايد صورت گيرد.
* معاون حقوقي پارلماني رئيس جمهور از برگزاري دومين نشست مشترك اعضاي هيات دولت و نمايندگان مجلس شوراي اسلامي خبر داد.
* نماينده مردم تبريز در مجلس در نطق پيش از دستور خود از دولت محمود احمدي نژاد شديدا انتقاد كرد. وي گفت: ايجاد تعهدات جديد در سفرهاي استاني بدون در نظر گرفتن اولويت ها و مشخص شدن منابع مي تواند پاسخي احساسي به نيازهاي احساسي مردم و اقدامي در جهت تقويت خود به جاي تقويت نظام و به قيمت خدشه به مناسبات قانوني و مشاركتي ناشي از حاكميت ملي و نقض اصولي از قانون اساسي، قانون برنامه چهارم توسعه و قانون بودجه سال84 به شمار مي آيد.
گروه سياسي: نمايندگان در جلسه علني ديروز مجلس شوراي اسلامي به يك فوريت لايحه متمم قانون بودجه سال 84 كل كشور راي مثبت دادند.
به گزارش خبرنگار همشهري فرهاد رهبر رئيس سازمان مديريت و برنامه ريزي كشور كه اين لايحه را تقديم مجلس كرده است گفت: به دليل عدم تحقق برخي درآمدها و افزايش برخي هزينه هاي بودجه در سال 84 با كسري بودجه مواجه خواهيم بود.وي افزود: در بودجه دستگاه هاي حاكميتي بخصوص آموزش و پرورش، دفاع، بهداشت، آموزش عالي و پرداخت يارانه با مشكل مواجه هستيم.
وي تصريح كرد: به رغم اين كه براي برخي دستگاه ها نظير آموزش و پرورش 90درصد بودجه تخصيص داده شده اما آنها در پرداخت حقوق كاركنان خود در آذرماه با مشكلات روبرو شده اند.رهبر اظهار داشت: عدم تحقق درآمدها تا پايان سال نزديك به 3 هزار ميليارد تومان است و هزار ميليارد تومان از اين عدم تحقق مربوط به تحقق نيافتن درآمد مالياتي كشور از شركت هاي دولتي است.
وي گفت: زماني كه دولت نهم مصدر امور را تحويل گرفت در 6 ماهه اول سال هيچ يك از اقلام هزار ميليارد تومان مذكور محقق نشده تا اينكه با تمهيدات انديشيده شده دولت نزديك به 400 ميليارد تومان از اين مقدار تاكنون محقق شده  است.وي تصريح كرد: بودجه سال 84 بدون توجه به عملكرد بودجه دستگاه ها در سال 84 تنظيم و تدوين شده است.
اين موضوع باعث شده كه امروز مواجه با كسري نسبتاً زياد در بهداشت، آموزش و پرورش، آموزش عالي و پرداخت يارانه باشيم.رهبر افزود: آموزش و پرورش از همان ابتداي سال 84 به دليل تخصيص 500 ميليارد تومان به كسري بودجه سال 83 با هزار ميليارد تومان كسري بودجه مواجه شده است لذا تعميم 20درصد حق جذب معلمان به كاركنان آموزش و پرورش نيز باعث كسري 400 ميليارد توماني به بودجه آموزش و پرورش شده است.وي گفت: در سال 84 آموزش و پرورش 3300 ميليارد تومان كسري بودجه دارد.
رهبر اظهار داشت: اگر تا پايان ماه، اين متمم تصويب نشود چون حدود صددرصد اعتبارات آموزش و پروش تخصيص يافته، در بيشتر استانهاي كشور براي پرداخت معلمان دچار مشكل خواهيم شد.
وي عوارض ناشي از تصويب نشدن اين لايحه تا تاريخ مذكور را شامل پرستاران، كاركنان بخش بهداشت و يارانه ها در بخش كشاورزي برشمرد و گفت: اميدواريم اين لايحه زودتر بررسي و تصويب شود.در صورت تصويب ماده واحده اين لايحه به منظور تامين كسري اعتبارات هزينه اي دستگاه هاي اجرايي در زمينه پرداخت بهنگام حقوق و مزاياي عيدي ديون سالهاي گذشته و ساير هزينه هاي پرسنلي كاركنان مشاغل و بازنشسته و تامين كسري يارانه ها اجازه داده مي شود برخي از تبصره هاي بودجه اصلاح شود.
تصويب يك فوريت
طرح اصلاح كميسيون تلفيق
در جلسه علني روز گذشته مجلس همچنين دوفوريت طرح اصلاح  بندهاي 1 و 2 ماده 213 آيين نامه داخلي مجلس مطرح كه نمايندگان به يك فوريت طرح مذكور راي مثبت دادند.براساس اصلاحات مورد نظر در طرح مذكور قرار شد اصلاح بند يك و دو ماده 213 آيين نامه داخلي مجلس به اين ترتيب صورت گيرد كه به 9 نفر از كميسيون برنامه و بودجه و محاسبات و سه نفر از كميسيون هاي تخصصي(به غير از كميسيون هاي تحقيق و تدوين آيين نامه داخلي مجلس)را كميسيون هاي تخصصي انتخاب و به هيات رئيسه مجلس معرفي مي كنند و ماموريت اين كميسيون تا تصويب نهايي قانون برنامه توسعه و يا لايحه بودجه سالانه كل كشور ادامه مي يابد.
شهرداري ها موظف
به حفظ حريم شهرها شدند
براساس مصوبه ديروز نمايندگان مجلس همچنين هرگونه حفاظت از حريم به استثناي شهرك هاي صنعتي، به عهده شهرداري ها است و ساخت و ساز غيرمجاز در اين حريم تخلف محسوب مي شود.
در ادامه رسيدگي به گزارش شور دوم كميسيون عمران در مورد لايحه تعاريف محدوده و حريم شهر، روستا و شهرك و نحوه تعيين آنها و براساس تصويب ماده 2 آن، حريم شهر عبارت است از قسمتي از اراضي بلافصل پيرامون محدوده شهر كه نظارت و كنترل شهرداري در آن ضرورت دارد و از مرز تقسيمات شهري تجاوز ننمايد.
به منظور حفظ اراضي لازم و مناسب براي توسعه موزون شهرها با رعايت اولويت حفظ اراضي كشاورزي، باغات و جنگل ها هرگونه استفاده براي احداث ساختماني و تاسيسات در داخل حريم شهر تنها در چارچوب ضوابط و مقررات مصوب طرح هاي جامع و هادي امكان پذير خواهد بود. نظارت بر احداث هرگونه ساختمان و تاسيسات كه به موجب طرح ها و ضوابط مصوب در داخل حريم شهر مجاز شناخته شده و حفاظت از حريم به استثناي شهرك هاي صنعتي كه در هر حال از محدوده قانوني و حريم شهرها و قانوني شهرداري ها مستثني مي باشند
به عهده شهرداري است و هرگونه ساخت وساز غيرمجاز در اين حريم تخلف محسوب و با متخلفين طبق مقررات رفتار خواهد شد.
نمايندگان مجلس شوراي اسلامي در بررسي جزئيات دوفوريت طرح اصلاح ماده 143 قانون برنامه چهارم توسعه اقتصادي، اجتماعي و فرهنگي جمهوري اسلامي ايران و اصلاح ماده 69 قانون الحاق موادي به قانون تنظيم بخشي از مقررات مالي دولت با حذف آزمون ادواري موافقت كرد.
نمايندگان با 149 راي موافق براي جلوگيري از تبعيض و رعايت حقوق شهروندان در سراسر كشور مقرر كردند براساس بند ب ماده 143 قانون برنامه چهارم توسعه و همچنين آزمون ادواري براي استخدام نيروي انساني در دستگاه هاي دولتي و نهادهاي عمومي را حذف كردند اين طرح از سوي 27 نماينده ارايه شده بود.]]>
</TEXT>
</DOC>
<DOC>
<DOCID>HAM2-841012-110</DOCID>
<DOCNO>HAM2-841012-110</DOCNO>
<ORIGINALFILE>/1384/841012/news/_siasi.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[با حضور رئيس دفتر مقام معظم رهبري:
مراسم توديع و معارفه نماينده ولي فقيه در سپاه برگزار شد]]>
</TITLE>
<TEXT>
<![CDATA[مهر:مراسم توديع و معارفه نماينده ولي فقيه در سپاه، صبح ديروز با حضور محمدي گلپايگاني رئيس دفتر مقام معظم رهبري در ستاد مشترك سپاه برگزار شد.
محمدي گلپايگاني در اين مراسم با اشاره به سوابق موحدي كرماني گفت: امروز ما شاهد آن هستيم سرداري از سپاه مي رود و سرداري ديگر جايش را در سپاه مي گيرد.
رئيس دفتر مقام معظم رهبري با بيان اين مطلب افزود: آقاي موحدي كرماني شخصي است كه سپاه را به خوبي مي شناخت و با تجارب و زهد و تقوا توانست در اين نهاد مهم تاثيرات بسزايي بگذارد.
رئيس دفتر مقام معظم رهبري كه در مراسم توديع موحدي كرماني و معارفه علي سعيدي نماينده جديد ولي فقيه در سپاه سخن مي گفت، افزود: سعيدي چهره اي است كه براي همه شناخته شده است و اكنون بار سنگين نمايندگي ولي فقيه در سپاه را بر دوش مي كشد. من از فرماندهي كل سپاه مي خواهم همچون گذشته كه همكاري بسيار خوبي با آقاي موحدي كرماني داشتند با آقاي سعيدي نيز داشته باشند تا سپاهي قدرتمند از هر لحاظ نسبت به گذشته داشته باشيم.در اين مراسم سرلشگر فيروزآبادي رئيس ستاد كل نيروهاي مسلح نيز با اشاره به انتصاب سعيدي به عنوان نماينده جديد ولي فقيه در سپاه گفت:فرماندهي سپاه نيروي نظامي را هدايت مي كند و نمايندگي ولي فقيه دانايي را در ميان نيروهاي نظامي ترويج مي كند. سرلشگر فيروزآبادي اظهار داشت: نماينده ولي فقيه در سپاه بايد دو مقصود را پيگيري كند. اول بينش ديني عميق و دوم خط رهبري و ولايت فقيه.
فيروزآبادي چارچوب كار نمايندگي رهبري در هر نهادي را چشم انداز بيست ساله نظام عنوان كرد و اضافه كرد: نماينده ولي فقيه در سپاه بايد نسبت به گذشته تلاش بيشتري داشته باشد تا به اين هدف و اهداف ديگر دست پيدا كنيم.]]>
</TEXT>
</DOC>
<DOC>
<DOCID>HAM2-841012-111</DOCID>
<DOCNO>HAM2-841012-111</DOCNO>
<ORIGINALFILE>/1384/841012/news/_siasi.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[وزير كشور از ارتقاي ميزان محبوبيت ناجا در سطح جامعه خبر داد]]>
</TITLE>
<TEXT>
<![CDATA[ايرنا: وزير كشور در حاشيه مراسمي كه به منظور معارفه جانشين جديد فرماندهي كل قوا در نيروي انتظامي جمهوري اسلامي ايران برگزار شد، از ارتقاي ميزان محبوبيت ناجا در سطح جامعه خبر داد.مصطفي پورمحمدي در جمع خبرنگاران در مركز فرماندهي نيروي انتظامي جمهوري اسلامي ايران، افزايش رضايتمندي شهروندان از عملكرد نيروي انتظامي را نتيجه اصلاحات ساختاري صورت گرفته در اين نيرو و پاسخگويي و تعامل مناسب با نمايندگان افكار عمومي ارزيابي كرد.وزير كشور گفت: در شرايطي كه طي سالهاي گذشته ميزان نارضايتي از اين نيرو بين25 تا 30 درصد بود، هم اكنون اين رقم به كمتر از 10درصد كاهش يافته است.وي افزود: در 9 ماه امسال از 24 ميليون گزارش و ارتباط مردمي كه با پليس110 صورت گرفته است، حدود هشت ميليون آن گزارشها و همكاريهاي اطلاعاتي مردمي بوده است.پورمحمدي در پاسخ به پرسش خبرنگار ايرنا كه از وي درخصوص ميزان بودجه اي كه اين نيرو براي پاسخگويي صحيح، به موقع و كامل به همه وظايف قانوني خود نياز دارد، گفت: انتظار داريم نمايندگان محترم مجلس با افزايش 15درصدي بودجه اين نيرو براي سال آينده موافقت كنند.]]>
</TEXT>
</DOC>
<DOC>
<DOCID>HAM2-841012-112</DOCID>
<DOCNO>HAM2-841012-112</DOCNO>
<ORIGINALFILE>/1384/841012/news/_siasi.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[فهرست اموال احمدي نژاد منتشر شد]]>
</TITLE>
<TEXT>
<![CDATA[فردا: محمود احمدي نژاد رئيس جمهور در اجراي اصل 142 قانون اساسي، فهرست اموال خود را به رئيس قوه قضاييه اعلام كرد. فهرست اموال رئيس جمهور به شرح ذيل است:
1- يك باب منزل مسكوني به مساحت 175 متر و 127 متر مربع زيربنا، 40 سال سابقه ساخت در منطقه نارمك تهران2- حساب جاري بانك ملت شعبه دانشگاه علم و صنعت ايران براي دريافت حقوق از دانشگاه3- حساب جاري بانك ملي شعبه وزارت كشور مربوط به دوره استانداري اردبيل كه در حال حاضر موجودي ندارد.4- يك دستگاه اتومبيل پژو 504 مدل 1977 سفيدرنگ 5- دو خط تلفن ثابت شهري]]>
</TEXT>
</DOC>
<DOC>
<DOCID>HAM2-841012-113</DOCID>
<DOCNO>HAM2-841012-113</DOCNO>
<ORIGINALFILE>/1384/841012/news/_siasi.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[توافق مقدماتي سفر رئيس انرژي اتمي روسيه به تهران آذرماه حاصل شده بود]]>
</TITLE>
<TEXT>
<![CDATA[ايسنا: خبرگزاري اينترفكس گزارش داد، توافق مقدماتي براي سفر رئيس سازمان انرژي اتمي روسيه به ايران اوايل دسامبر 2005(آذرماه)حاصل شده است.
به گزارش خبرگزاري اينترفكس، سرگئي نويكوف، سخنگوي سازمان انرژي اتمي روسيه(روس اتم)بار ديگر اظهار داشت، سرگئي كري نيكو، رئيس اين سازمان در ماه فوريه 2006 براي انجام ديداري كاري به تهران سفر مي كند.
اين گزارش حاكي است، توافق مقدماتي براي سفر كري نيكو به ايران در نشست وي با سفير ايران در مسكو كه اوايل دسامبر سال گذشته ميلادي صورت گرفت، حاصل شده بود.]]>
</TEXT>
</DOC>
<DOC>
<DOCID>HAM2-841012-114</DOCID>
<DOCNO>HAM2-841012-114</DOCNO>
<ORIGINALFILE>/1384/841012/news/_siasi.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ديدگاه رئيس جمهوري در خصوص حقوق بشر و هولوكاست:
صهيونيزم، فاشيزم جديد است]]>
</TITLE>
<TEXT>
<IMAGE>/1384/841012/news/011805.jpg</IMAGE>
<![CDATA[
ايلنا: محمود احمدي  نژاد؛ رئيس  جمهوري در پاسخ به سئوالات تعدادي از شهروندان درباره ديدگاه وي در باب حقوق بشر و همچنين جنجال تبليغاتي غرب درباره طرح سئوال وي درخصوص هولوكاست، نظرات خود را مطرح كرد.
وي در پاسخ به اين سئوال كه ديدگاه شخصي تان درباره حقوق بشر چيست و آيا موافق ديالوگ با اروپا در باب حقوق بشر هستيد، گفت: من در باب حقوق بشر، ديدگاه شخصي و اختراعي ندارم و ديدگاه مكتبي ما هم روشن است. حقوق بشر براي ما يك ابزار تبليغاتي نيست، بلكه حقوق بشر با تعريف ديني  اش براي ما نه فقط اهميت، بلكه قداست هم دارد و حتماً مهم است. اما مسئله گفتگو در اين باب با ديگران، با آن هم موافقيم و بلكه ما اصلاً مدعي هستيم، آن هم نه فقط گفت  وگو با چند كشور خاص و با اهداف سياسي و تبليغاتي، بلكه من معتقدم كل جهان بايد با يكديگر در اين باب، كاملاً صادقانه و مستدل و از موضع برابر، سخن بگويند.
احمدي نژاد در جواب به اين سئوال كه اظهارات شما در باب سابقه تاريخي غرب و يهود و موضوع «هولوكاست»، صف بندي جهاني ميان موافقان و مخالفان را ايجاد كرده است، به نظر خودتان چرا طرح يك سئوال، اين  قدر سروصدا كرد گفت: عصبانيت و واكنش خشن مخالفين، به نظر من پرده  هاي زيادي را كنار زد. بنده سه نكته را با افكار عمومي جهان، طرح كردم:
اول آن كه بين صهيونيزم و يهوديت، تفكيك بايد كرد. چون يهوديان در سرزمين  هاي اسلامي همچون ايران و فلسطين و... هميشه در امنيت و آسايش زيسته  اند و آزادي مذهب داشته، دارند و خواهند داشت ولي صهيونيزم، خودش يك ايدئولوژي غربي و يك ايده استعماري است كه با اهداف سكولاريستي و روشهاي فاشيستي، توسط انگليسي  ها در منطقه تأسيس شد و در حال حاضر با كمك و هدايت مستقيم آمريكا و بخشي از اروپا، مسلمانان را كشتار مي كند.
ديگر اين كه بنيان تاريخي كه براي مشروعيت صهيونيزم، ساخته  اند مسئله قتل عام يهوديان به دست ارتش آلمان است كه در مورد تعداد اين قربانيان، دو ديدگاه رسمي و غيررسمي در خود اروپا وجود دارد ولي هيچ وقت به بحث آزاد علمي گذاشته نشده است و تبديل به يك خط قرمز و اسطوره غيرقابل بحث شده است. البته ديدگاه ما آن است كه جان انسان  ها از هر قوم و نژاد و دين محترم است.
و بالاخره نكته سوم آن است كه اگر در اين نقل تاريخي، هيچ مبالغه  اي هم نباشد و واقعاً همين تعداد يهودي را هم كشته باشند، چرا انتقامش را از مسلمانان مي گيرند؟ چرا خود اروپا كه عامل جنايت بوده، هزينه اش را نپردازد؟ و يك سئوال مهم كه بايد دولتها و رسانه هاي غرب پاسخ اش را به وضوح بدهند اين است كه آنها آن روز چه جناياتي كردند كه امروز صهيونيست  ها نمي  كنند؟ صهيونيزم، اصلاً يك فاشيزم جديد است.
اتفاقاً يهود ستيزي يك سنت قديمي در خود اروپا بوده است والا در جهان اسلام، همواره يهودي  ها راحت بوده  اند. سئوالي به ذهنم خطور كرد كه حالا مطرح مي كنم: آيا فكر نمي كنيد كه يك هدف مهم از ايجاد رژيم ساختگي «اشغالگر قدس» و كوچ دادن يهوديان اروپا به آنجا،به نوعي ادامه همان يهودستيزي در اروپابوده باشد، يعني هدفشان اخراج يهودي  ها از اروپا و نوعي پاكسازي قومي و مذهبي بوده است. منتهي بهترين راه براي حذف يهودي  ها از كل اروپا همين ساختن يك اردوگاه يهودي در منطقه اسلامي بوده است تا با يك تير، دونشان بزنند. يعني هم يهودي  ها را از اروپا بيرون بريزند و هم با مظلوم نمايي به نام يهود در قلب جهان اسلام يك زائده اروپايي با ماهيت صهيونيستي و ضداسلامي ايجاد كنند؟ آيا به نظر شما اين سئوال مهمي نيست؟ از همه كساني   كه در اين خصوص ادعايي دارند، بخواهيد كه به اين سئوال جواب بدهند.]]>
</TEXT>
</DOC>
<DOC>
<DOCID>HAM2-841012-115</DOCID>
<DOCNO>HAM2-841012-115</DOCNO>
<ORIGINALFILE>/1384/841012/news/_siasi.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تأكيد رئيس جمهوري بر تقويت بيشتر روابط ايران و پاكستان]]>
</TITLE>
<TEXT>
<![CDATA[ايرنا: محمود احمدي نژاد رئيس جمهوري در ديدار خداحافظي سفير پاكستان با اشاره به اينكه جمهوري اسلامي ايران و پاكستان دو متحد قديمي در منطقه بوده اند، بر تقويت روابط خوب تهران - اسلام آباد در آينده تأكيد كرد.
رئيس جمهوري در اين ديدار كه ديروز در نهاد رياست جمهوري انجام شد، با اشاره به روابط دوستانه و برادرانه دو كشور تصريح كرد: هيچ فاصله اي ميان دو دولت و دو ملت ايران و پاكستان وجود ندارد و ظرفيتهاي بسياري در عرصه هاي فرهنگي، سياسي، اقتصادي و منطقه اي مردم ما را به هم پيوند داده است.
احمدي نژاد، اشتياق دولت و ملت ايران براي كمك به آسيب ديدگان زلزله اخير پاكستان را خاطرنشان ساخت و گفت: ما در مشكلات، غم ها و سختيهاي مردم پاكستان شريك هستيم.
رئيس جمهوري با اشاره به ديدار خود با رئيس جمهوري پاكستان در حاشيه مجمع عمومي سازمان ملل متحد و اجلاس سران كشورهاي اسلامي، آمادگي تهران را براي گسترش مناسبات با اسلام آباد در تمام سطوح اعلام كرد.
اقبال احمدخان سفير پاكستان در تهران نيز در اين ديدار گسترش روابط با جمهوري اسلامي ايران را مورد تأكيد قرار داد.]]>
</TEXT>
</DOC>
<DOC>
<DOCID>HAM2-841012-116</DOCID>
<DOCNO>HAM2-841012-116</DOCNO>
<ORIGINALFILE>/1384/841012/news/_siasi.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس ستاد كل نيروهاي مسلح خبر داد:
بررسي علل سقوط هواپيما خاتمه يافت
نتايج اين بررسي در روزهاي آينده به سازمان قضايي نيروهاي مسلح اعلام مي شود]]>
</TITLE>
<TEXT>
<IMAGE>/1384/841012/news/011931.jpg</IMAGE>
<![CDATA[
رئيس ستاد كل نيروهاي مسلح با اشاره به خاتمه يافتن بررسي هاي انجام شده در رابطه با علل سقوط هواپيماي سي - 130 گفت: قرار است ظرف روزهاي آينده نتايج اين بررسي به سازمان قضايي نيروهاي مسلح اعلام شود.
به گزارش خبرگزاري فارس، سرلشكر حسن فيروزآبادي ديروز در حاشيه مراسم معارفه نماينده ولي فقيه در سپاه پاسداران درخصوص نتايج كار تيم كارشناسي سانحه سقوط هواپيماي سي - 130 در جمع خبرنگاران اظهارداشت: آنچه مسلم است افراد اعزامي  به رزمايش عاشقان ولايت در قالب يك يگان نظامي  اعزام شدند و از لحظه حركت به سوي رزمايش جزو نيروهاي رزمايش محسوب مي شوند.
فيروزآبادي با بيان اين كه ستاد كل نيروهاي مسلح در جلساتي نظرات كارشناسي خود را به بنياد شهيد اعلام كرده است، تصريح كرد: طبق قانون، اين بنياد شهيد است كه نظر نهايي درباره جانباختگان را اعلام مي كند.
وي درخصوص تأخير در اظهار نظر بنياد شهيد تصريح كرد: اين تأخير نيست، بلكه اين مسئله در حال طي روال اداري و قانوني خود است.
رئيس ستاد كل نيروهاي مسلح با بيان اين كه بايستي همگي تابع قانون باشيم، خاطر نشان كرد: به دنبال اين هستيم كه حق اين نيروهاي فعال كه به منظور ارايه اقتدار كشور در رزمايش شركت كردند به شايستگي ادا شود.
فيروزآبادي در پاسخ به سئوالي درخصوص اخباري مبني بر پاك شدن بخشي از نوار مكالمات بين خلبان و برج مراقبت گفت: صد ثانيه سكوت در نوار ضبط شده وجود دارد، ولي اين به معناي پاك شدن نوار نيست، بلكه در مكالمات قبل و بعد از اين بخش سكوت موجود است.
همچنين فيلم حركت هواپيما و نقاط حركت هواپيما وجود دارد و قابل بررسي است.
وي همچنين گفت: هر خلباني در زمان ورود به هواپيما از نظر فني و پروازي هواپيما را مورد بررسي قرار مي دهد و اشكالات فني را عنوان مي كند و خلبان بابك گوهري نيز اشكالات فني را قبل از پرواز متذكر شده بود و با رفع اين اشكالات، هدايت هواپيماي سي -130را به عهده گرفته بود.
رئيس ستاد كل نيروهاي مسلح در پاسخ به سئوال ديگري مبني بر اين كه چرا از مردم به خاطر وقوع اين سانحه عذرخواهي نشده است، گفت: پس از تحقيقات و اعلام نتايج كارشناسي بايد مقصر اصلي به مردم معرفي شود و در اين صورت مقصر اصلي بايد از مردم عذرخواهي كند.
فيروزآبادي بر لزوم دقت در بررسي هاي علل سانحه سقوط هواپيماي سي- 130 تأكيد كرد و گفت: نمي توان در اين مورد زمان تعيين كرد، ولي ما به مردم اطمينان مي دهيم كه اين سانحه دلخراش با گذشت زمان دچار فراموشي نشود.
وي با اشاره به خاتمه يافتن بررسي هاي انجام شده در اين رابطه گفت: قرار است در ظرف روزهاي آينده نتايج اين بررسي به سازمان قضايي نيروهاي مسلح اعلام شود.
جلسه مجلس براي پيگيري مسائل جانباختگان سقوط هواپيما
جلسه اين هفته كميسيون فرهنگي مجلس شوراي اسلامي  براي پيگيري مسأله رفاهي و مالي خانواده شهداي سانحه هوايي
سي-130 با حضور مسئولاني از ارتش جمهوري اسلامي، ستاد كل نيروهاي مسلح، وزارت دفاع و نيز مديران عامل خبرگزاري هاي جمهوري اسلامي  ايران(ايرنا)، دانشجويان ايران(ايسنا)، فارس و مسئولاني از صدا و سيما كه در اين حادثه جمعي از پرسنل شان پركشيده اند، برگزار شد.به گزارش ايسنا در اين جلسه سردار عليرضا افشار، معاون فرهنگي ستاد كل نيروهاي مسلح با بيان اينكه درخصوص شهيد محسوب شدن جانباختگان سقوط هواپيماي سي-130 گردش كاري تنظيم شده است، گفت:  طبق جمع بندي هاي صورت گرفته اين گردش كار به حضور مقام معظم رهبري براي دريافت نظر ايشان ارائه شده است.
دكتر عماد افروغ رئيس كميسيون فرهنگي نيز در جمع بندي مسائل مطرح شده در اين جلسه با مثبت ارزيابي كردن آن گفت: قرار شد وزارت دفاع به وزارت ارشاد نامه اي بنويسد و گزارشي را درخصوص تجهيزات همراه خبرنگاران، عكاسان و گروه هاي خبري جهت جبران خسارات، دريافت كند و نيز قرار شد وزارت ارشاد درخصوص مسأله استخدام خبرنگاران شهيد ايرنا و ساير دستگاه ها درخصوص حل مسائلي از اين قبيل در حوزه هاي خودشان پيگيري هاي لازم را انجام دهند تا وضعيت استخدامي آنها روشن شود.وي از سردار افشار كه روشن شدن مسأله شهادت جانباختگان حاضر در هواپيما را دنبال مي كند، تشكر كرد.
رئيس كميسيون فرهنگي اظهار اميدواري كرد كه لايحه اي از سوي دستگاههاي مربوطه به مجلس درخصوص نحوه برخورد با چنين حوادثي ارائه شود تا در اين قبيل موارد حتي الامكان مديريت مناسبتري صورت گيرد.
از سوي ديگر، پيرموذن نماينده اردبيل در مجلس شوراي اسلامي در گفت وگو با مهر درخصوص طرح استيضاح وزير دفاع نيز گفت: فرياد ما براي استيضاح وزير دفاع پاسخگويي به كشوري بود كه عزادار بود و طرح اين استيضاح باعث شد كه اهرم هاي نظارتي مجلس به شكل تذكر، سئوال و تحقيق و تفحص فعال شود.]]>
</TEXT>
</DOC>
<DOC>
<DOCID>HAM2-841012-117</DOCID>
<DOCNO>HAM2-841012-117</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[راه آبي
تدبير قرمزها و رفت و برگشت سلطان]]>
</TITLE>
<TEXT>
<IMAGE>/1384/841012/news/011838.jpg</IMAGE>
<![CDATA[
گروه ورزشي - سيامك قليچ خاني: «سنول گونش  كه با پرسپوليس قرارداد امضا كرده به زودي به تهران مي آيد»؛ «علي پروين نيز پس از دو روز خداحافظي به پرسپوليس بازگشت»؛ اينها خبرهاي ديروز خبرگزاريها بود. اولي از «تركيش پرس» و دومي از خبرگزاريهاي وطني، اما گروه ورزشي همشهري هر دو را گفته و پيش بيني كرده بود. هفته پيش نوشتيم قرارداد گونش با پرسپوليس در ازاي هفتصد هزار دلار امضا شده و او به مدت 18 ماه سرمربي قرمز ها است. ديروز هم نوشتيم خداحافظي غير پيش بيني علي  پروين مي تواند تدبيري باشد براي يك زندگي تازه.
پروين بازگشت و گونش هم مي آيد. اتفاقاتي كه روز گذشته نهايي شد تا پرسپوليس آغاز سال جديد ميلادي را متفاوت آغاز كند.
مدير عامل باشگاه پرسپوليس براي اينكه گونش بدون حاشيه زندگي موفقي داشته و به سرنوشت وينگو بگوويچ دچار نشود بايد پروين را بار ديگر در كنار پرسپوليس قرار دهد. انصاري فر مي گويد: با اصرار، پروين را باز گردانديم و از وي خواستيم با قدرت به فعاليتش ادامه دهد. تلاش و زحمات چندين ساله علي پروين در پرسپوليس غيرقابل انكار است و ما در صدد هستيم، ضمن حفظ جايگاه اش، وي را حفظ كنيم. و اينگونه پرونده پروين باز بازگشايي شد  واين بار در جايگاه ديگري. او مي ماند تا تكليف گونش و پرسپوليس قطعي شود. بازي با سايپا و همين طور ديدار دوستانه با بايرن مونيخ ميدان بزرگي است كه نمي توان مسيرش را با ابراهيمي و استيلي طي كرد. تدبير مديران پرسپوليس يك بازي پنهان ديگر هم دارد. اگر براي دنياي بازيگري پر افتخار پروين بازي خداحافظي در نظر گرفته نشد حالا ميدان پرسپوليس و بايرن مونيخ مي تواند براي خداحافظي پروين با دنياي مربيگري و نيمكت مربيان فضاي باشكوهي باشد.
2- در مقابل استقلال در صدر قرار دارد و فعلاً از حاشيه به دور است، اما در دنياي تبليغاتي چگونه عمل مي كند؟ ابتدا صحبت از اردوي انگلستان برجذب دو مهاجم كوئينز پارك رنجرز و سپس خواهر خواندگي با اينترميلان و حالا اتحاد آبي پوشان جهان از اينتر گرفته تا چلسي و شالكه و فردا... اين استقلال و كاظم اوليايي كه به دور از حواشي روي پايه محكم حسين قريب بناهاي جديد مي سازند، اينگونه به مانورهاي تبليغاتي نياز دارند؟ بازي استقلال با صبا باتري مي تواند درس خوبي براي مديران استقلال باشد تا كل قهرماني را در ميدان مسابقه نبينند. استقلال براي قهرماني ابزارهاي فني و مديريتي را دارد اما هنوز كامل نيست. چرا استقلال دوسال از قهرماني دور ماند؟ دلايل همان دو سال براي اينكه استقلال امسال هم از قهرماني دور شود، كافي است.اوليايي و قلعه نويي به دور از بازيهاي تبليغاتي _ كه مي تواند در زمان خود مفيد باشد _ بايد از تيم خود نگهداري كنند.]]>
</TEXT>
</DOC>
<DOC>
<DOCID>HAM2-841012-118</DOCID>
<DOCNO>HAM2-841012-118</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[دووميداني ايران جهاني شده است]]>
</TITLE>
<TEXT>
<IMAGE>/1384/841012/news/011826.jpg</IMAGE>
<![CDATA[
گروه ورزشي: بازيهاي قهرماني غرب آسيا نشان داد كه دووميداني ايران ديگر مختص به مردان ايران نيست.
دراين مسابقات دختران ايراني با پوشش اسلامي ركوردهاي بسيار شكستندو مدالهاي رنگارنگ براي كشورمان تصاحب كردند و امروز دووميداني ايران در رقابتهاي داخل سالن آسيا در بانكوك و قهرماني  سالني جهان(مسكو)مي تواند شگفتي ساز شود.حسين جلالي _ رئيس فدراسيون دووميداني گفت: تدارك بسيار خوبي براي حضور قدرتمند در رقابتها داخل سالن در سطح آسيا و جهان داريم و اميدواريم اين ميدان محك خوبي براي بازيهاي آسيايي دوحه باشد.
جلالي افزود: دووميداني ايران در سالهاي اخير شكوفا شده و قول مي دهم در بازيهاي آسيايي بالاي 5 مدال كسب خواهد كرد.دووميداني ايران هم اكنون با نفراتي  مانند احسان حدادي، برادران شاهرخي و... در سطح جهان مطرح است.]]>
</TEXT>
</DOC>
<DOC>
<DOCID>HAM2-841012-119</DOCID>
<DOCNO>HAM2-841012-119</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[انجمن ورزشي نويسان غلامرضا رضايي را به عنوان بازيكن برتر هفته برگزيد]]>
</TITLE>
<TEXT>
<![CDATA[انجمن  نويسندگان ، خبرنگاران  و عكاسان  ورزشي  ايران  در دومين  انتخاب خود غلامرضا رضايي  بازيكن  تيم  فوتبال  فجر سپاسي  شيراز را به  عنوان بازيكن  برتر هفته  شانزدهم  ليگ  برتر برگزيد.روابط عمومي انجمن  خبرنگاران  و عكاسان  ورزشي  روز يكشنبه  با اعلام  اين خبر افزود: اين  انجمن  به  كمك  هيات  برگزيده اي  متشكل  از كارشناسان  نشريات ورزشي  و خبرگزاريها، بازيكن  تيم  فوتبال  فجر سپاسي  شيراز را به  عنوان برترين  بازيكن  هفته  شانزدهم  معرفي  كرد.رضايي  به  علت  ارائه  بازي  درخشان  مقابل  تيم  پرسپوليس  تهران  در اين هفته  به  اين  عنوان  دست  يافت .]]>
</TEXT>
</DOC>
<DOC>
<DOCID>HAM2-841012-120</DOCID>
<DOCNO>HAM2-841012-120</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[شايعه يا واقعيت؟
عليرضا دبير هدايت تيم ملي را به عهده مي گيرد]]>
</TITLE>
<TEXT>
<IMAGE>/1384/841012/news/011832.jpg</IMAGE>
<![CDATA[
محمدرضا منصوريان: با توجه به اينكه منصور برزگر تحت هيچ شرايطي حاضر به همكاري با فدراسيون محمدرضا طالقاني نيست، همچنان ابهام بزرگ در زمينه انتخاب كادر فني تيم ملي كشتي آزاد باقي است و رئيس فدراسيون كشتي هم زيركانه از اظهارنظر صريح در اين زمينه خودداري مي كند. وي با اعلام اينكه اردوي تيم ملي از روز 20 دي ماه جاري آغاز مي شود مي گويد: تا روز برگزاري اردو سكوت خواهم كرد و كادر فني و نفرات تيم ملي براي حضور در جام جهاني را يك جا اعلام خواهيم كرد.
اين سخنان تازه در حالي از طالقاني شنيده مي شود كه در تازه ترين شايعات پيرامون اين موضوع زمزمه هايي در خصوص حضور عليرضا دبير در پست مديريت فني تيم ملي كشتي آزاد به گوش مي رسد.در اينكه رئيس فدراسيون كشتي به غير از منصور برزگر با گزينه هاي ديگري نيز براي هدايت تيم ملي گفتگو كرده است هيچ شكي وجود ندارد، اما اينكه دروضعيت متلاطم موجود در كشتي عليرضا دبير جوان تحصيلكرده كشتي اين قدر خام و نسنجيده با حضور ديگر مدعيان جدي حاضر براي مربيگري تيم ملي خود را وارد اين معركه كند، امري بسيار شك برانگيز است.
در پايان اين خبر را هم از قول محمدرضا طالقاني داشته باشيد كه گفته است اگر بلغارها در جام جهاني كشتي آزاد در ساري شركت نكنند، آمريكايي ها جانشين آن ها مي شوند. دروغ و راست اين خبر به عهده راوي، اما اين كه چگونه در اين فاصله يك ماه و نيمه تا شروع اين پيكارها چاله چوله هاي حضور آمريكايي ها در ايران هموار مي شود، الله اعلم.]]>
</TEXT>
</DOC>
<DOC>
<DOCID>HAM2-841012-121</DOCID>
<DOCNO>HAM2-841012-121</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[تورنمنت هاي گرجستان و آلمان براي جودو
انتخاب 3 ملي پوش در پايان پيكارهاي انتخابي ديروز]]>
</TITLE>
<TEXT>
<![CDATA[گروه ورزشي، محمدرضا منصوريان: در اولين مرحله پيكارهاي انتخابي تيم ملي جودو كه صبح ديروز با حضور 28 جودوكار مدعي در تهران برگزار شد در 3 وزن،60 66- و 73- كيلوگرم نفرات منتخبي براي حضور در تورنمنت هاي بين المللي تفليس و آلمان انتخاب شدند. در وزن 60- كيلوگرم محمدباقر طوطي اول شد. در وزن 66- كيلوگرم محسن ذكريا به مقام قهرماني رسيد و در وزن 73- كيلوگرم هم علي معلومات در جايگاه نخست ايستاد.
رضا چاه خندق در وزن 81- كيلوگرم، سيدمجتبي يحيايي در وزن 90- كيلوگرم، علي رضايي در وزن 100- كيلوگرم و سعيد خسروي نژاد در وزن 100+ كيلوگرم ديگر نفرات نخست در رقابت هاي انتخابي ديروز بودند.
براساس برنامه اعلام شده از سوي فدراسيون جودو در پايان مرحله دوم پيكارهاي انتخابي تيم ملي كه قرار است هفته آينده برگزار شود ديگر جودوكاران اعزامي به گرجستان و آلمان مشخص مي شوند.
خبر ديگر از ورزش جودو اين است كه شرط حضور جوانان جودوكار كشورمان در مبارزه هاي جام جهاني اين دسته درخشش آنها در رقابت هاي قهرماني آسياست كه قرار است ارديبهشت ماه سال آينده در كشور كره جنوبي برگزار شود.]]>
</TEXT>
</DOC>
<DOC>
<DOCID>HAM2-841012-122</DOCID>
<DOCNO>HAM2-841012-122</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[بانك تجارت و هما به فينال مسابقات جام يونس شكوري رسيدند]]>
</TITLE>
<TEXT>
<![CDATA[بيست و يكمين روز مسابقات فوتبال پيشكسوتان جام مرحوم يونس شكوري با پيروزي تيمهاي بانك تجارت، نادر، دارايي و هما همراه بود كه تيمهاي بانك تجارت و هما دررده سني بالاي چهل سال به فينال رسيدند.
در اين روزكه به نام مهدي مناجاتي هافبك اسبق فوتبال ايران نامگذاري شده بود از وي تجليل به عمل آمد ضمن آنكه ياد مرحوم رضا كتابي بازيكن تيم پيشكسوتان راه آهن گرامي داشته شد.
در بازي هاي روزبيست و يكم ابتدا تيمهاي بانك تجارت و اكباتان در رده سني بالاي چهل سال به ميدان آمدند كه نتيجه چهاربريك به نفع بانكي ها بود.
براي بانك تجارت سعيد رجبي به تنهايي سه گل زد و گل ديگررا مجتبي توكل به ثمر رساند. ضمن آنكه تنها گلزن اكباتان اسماعيل محمودي بود.
دربازي بين تهران جوان و نادر كه در رده سني بالاي پنجاه و پنج سال انجام شد دو تيم در وقت قانوني با گلهاي علي قصاب زاده و مجيد حلوايي يك بر يك شدند اما نادر درضربات پنالتي بهتر عمل كرد و با سه گلي كه مرتضي حكيمي مهر و پرويز قاسمي و اسماعيل دربندي درمقابل تنها ضربه نصرالله رمضاني زدند تيم خود را صدرنشين كردند.
در رقابت بالاي پنجاه و پنج ساله ها بازي ديگري انجام شد كه طي آن دارايي توانست با تنها گل محمد سلطاني در مقابل بانك سپه به پيروزي نايل آيد.
درآخرين بازي روزشنبه تيم چهل سال به بالاي هما توانست با تك گل حسين احمديان مقابل ياران به پيروزي رسيده و فيناليست شود.
كار قضاوت بازيهاي روزبيست و يكم برعهده آقايان علي آراسته، محمد قريب، محمد فغاني، فريدون چراتي و محمد غفاري نژاد بود ضمن اينكه زحمت مداواي مصدومين را سيامك سلطاني پزشك مسابقات كشيد.طبق برنامه اعلام شده روز چهارشنبه به نام جعفر كاشاني ملي پوش اسبق فوتبال ايران نامگذاري شده و قرار است با حضور اين مدير ارزشمند از وي تجليل به عمل آيد.برنامه مسابقات روز چهارشنبه به قرار زير است:
ساعت 14: استقلال با تهرانجوان در رده سني بالاي 55 سال
ساعت 15: نادر با راه آهن در رده سني بالاي 55 سال]]>
</TEXT>
</DOC>
<DOC>
<DOCID>HAM2-841012-123</DOCID>
<DOCNO>HAM2-841012-123</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[طرح جامع ورزش در تعليق]]>
</TITLE>
<TEXT>
<![CDATA[از حضور مهندس محمد علي آبادي معاون رئيس جمهوري و رئيس سازمان تربيت بدني در رأس ورزش چند ماهي مي گذرد. رئيس جديد سازمان تربيت بدني اگرچه هنوز به طور رسمي به جز يك جلسه آشنايي و معارفه با نمايندگان رسانه ها نشستي ديگر پيرامون مهم ترين موضوعات ورزش نداشته وليكن در طول سفرهايش به شهرها و استان هاي مختلف كشور و نشست هاي جداگانه با مسئولان فدراسيون هاي ورزشي تاحدودي مواضع خود را درمورد مسائل مختلف مطرح داشته است.
علي آبادي طي دوبار حضورش در سيما صراحت لهجه اش درمورد مشكلات موجود در بدنه ورزش قابل تحسين بود به خصوص آنجايي كه بحث نيروي انساني، امكانات و بودجه و كمبود آن به ميان كشيده شد. او در همين چند سفري كه به استان ها داشت به خوبي محروميت استان ها را به لحاظ كمبود امكانات به خوبي لمس كرد و وعده داد كه در مدت حضورش در سازمان ورزش نسبت به اين مشكلات بي تفاوت نخواهد بود. نكته مهم آن كه رئيس سازمان تربيت بدني هيچگاه در اين مدت از مسكوت ماندن طرح جامع تربيت بدني سخن نگفت و يا لااقل اين كه كمتر درباره اين طرح كه بنا به اعتقاد كارشناسان مهم ترين دستاورد ورزش درچند سال اخير بود، اظهار نظر كرد. جالب آن كه تاكنون كمتر هم اين پرسش از سوي نمايندگان رسانه هاي جمعي از او شد.
طرحي كه طراحان از آن به عنوان حلال مشكلات ورزش ايران ياد مي كنند و ساختار اداري كنوني سازمان ورزش برمبناي آن شكل گرفته و جايگزين ساختار سنتي گذشته شده است. اميدواريم مهندس علي آبادي در اولين فرصت به طور شفاف و روشن تكليف طرحي كه چندين ماه وقت و هزينه صرف تدوين آن شده مثل ساير مسائل كه ديدگاهش را به  طور صريح بيان داشته ابراز دارد تا تكليف اين طرح مسكوت مانده در صورت اجرايي بودن يا نبودن كاملا مشخص شود و از حالت تعليق بيرون آيد.
علي شاكري]]>
</TEXT>
</DOC>
<DOC>
<DOCID>HAM2-841012-124</DOCID>
<DOCNO>HAM2-841012-124</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[عليرضا رحيمي رئيس كميته فني مسابقات هندبال آسيا]]>
</TITLE>
<TEXT>
<IMAGE>/1384/841012/news/011823.jpg</IMAGE>
<![CDATA[
گروه ورزشي: طي حكمي از سوي كنفدراسيون بسكتبال آسيا عليرضا رحيمي رئيس فدراسيون هندبال ايران به عنوان رئيس كميته فني مسابقات جام ملت هاي آسيا(انتخابي قهرماني جهان)انتخاب شد. رحيمي تاكنون بارها رئيس كميته فني مسابقات مختلف در قاره آسيا بوده است و اخيراً نيز جدا از نايب رئيسي كنفدراسيون قاره مسئوليت هندبال ساحلي آسيا هم به او سپرده شد. رقابت هاي جام ملت هاي آسيا در دهه سوم بهمن ماه سال جاري در شهر بانكوك تايلند آغاز خواهد شد و تيم ملي هندبال ايران ازجمله تيم هاي شركت كننده در اين رقابت ها خواهد بود.]]>
</TEXT>
</DOC>
<DOC>
<DOCID>HAM2-841012-125</DOCID>
<DOCNO>HAM2-841012-125</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[كاظم نفر:داوران هم مثل بازيكنان و مربيان مصون از اشتباه نيستند]]>
</TITLE>
<TEXT>
<IMAGE>/1384/841012/news/011829.jpg</IMAGE>
<![CDATA[
گروه ورزشي: با وجود اعتراضات گاه و بيگاه تيمهاي شركت كننده در ليگ برتر واليبال ايران به نحوه قضاوت داوران، اعتراض مسئولان آذرپيام به قضاوت حميد راهجرديان قاضي بازي اين تيم و برق را بايد پررنگ ترين شكايت يك تيم تا پايان هفته چهاردهم به كميته داوران واليبال خواند.البته در سالهاي گذشته نيز همواره اين اعتراضات كم و بيش وجود داشت كه در هر برهه با انجام يكي دو جلسه توجيهي و هماهنگي سر و صداها فروكش مي كرد. ديروز كاظم نفر رئيس كميته داوران فدراسيون واليبال در گفتگو با همشهري گفت: واقعاً مانده ايم كه چكار كنيم؟ از يك سو مي گويند چرا از داوران جوان استفاده نمي كنند. اگر استفاده كنيم مي گويند مگر تيمها موش و خرگوش آزمايشگاهي اند؟ اگر از باتجربه ها سود ببريم، يكي دو اشتباهشان را پيراهن عثمان مي كنند. من يك سئوال از مسئولان تيمها دارم كه دلم مي خواهد صادقانه پاسخ دهند. چرا شما مسئولان چشمتان را روي چندين و چند اشتباه مربيان و بازيكنان به راحتي مي بنديد، اما از خطاي انساني يك داور از كاه كوه مي سازيد، آيا اين انصاف است؟ وي ضمن پذيرش آنكه در هر بازي احتمال اشتباه از داوران هم مي رود گفت: پس از گزارش ناظرين هر بازي همواره با داوران خاطي برخورد و اشتباهات آنان را در بازيهاي بعدي به حداقل مي رسانيم، اما قبول كنيم كه داوران هم همانند مربيان و بازيكنان مصون از اشتباه نيستند و كمي هم گذشت را چاشني روح سالم ورزش كنيم.]]>
</TEXT>
</DOC>
<DOC>
<DOCID>HAM2-841012-126</DOCID>
<DOCNO>HAM2-841012-126</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[چشم اميد يك شهر به بازيكنان نئوپان]]>
</TITLE>
<TEXT>
<![CDATA[در حالي كه خيلي ها شكست آسان نئوپان در تهران مقابل پيكان را به بي انگيزگي بازيكنان گنبدي به نگرفتن قسط دوم قراردادهايشان ربط مي دهند، باي محمد دوجي اين مسئله را باعث افزايش حاشيه و دورشدن اين تيم از شرايط ايده آل مي داند. وي ضمن دلخوري از بازيكنان به خبرنگار ايرنا گفت: برخي از بازيكنان از ظرفيت پاييني برخوردار هستند و بدون توجه به موقعيت حساس كنوني به مشكلات دامن مي زنند. سرمربي نئوپان مي افزايد: البته من مشكلات مالي بازيكنان را درك مي كنم و اگر مسئولان به دنبال پرداخت قسط دوم نبودند من هم به حمايت از آنان مي پرداختم.
وي در خاتمه يادآور شد: بازيكنان بايد اين باور را داشته باشند كه فقط براي يك باشگاه بازي نمي كنند، بلكه چشم اميد مردم يك شهر به آنان است.]]>
</TEXT>
</DOC>
<DOC>
<DOCID>HAM2-841012-127</DOCID>
<DOCNO>HAM2-841012-127</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[بيشترين سهميه داوري آسيا براي ايران]]>
</TITLE>
<TEXT>
<![CDATA[ايرنا: فدراسيون  بين المللي  فوتبال (فيفا)بيشترين  سهميه  داوري  آسيا در سال 2006 ميلادي  را به  ايران  داد.
اسامي داوران  و كمك  داوران  ايراني  به  شرح  زير است : داوران : مسعود مرادي ، محسن  تركي ، هدايت  ممبيني ، محسن  قهرماني ، خداداد افشاريان ، رحيم  رحيمي مقدم  و محمود رفيعي
 كمك  داوران : حسين  نجاتي ، اسماعيل  صفيري ، رضا سخندان ، داود رفعتي ، حسين  كامراني  فر، عليرضا كهوري ، حيدر شكور، مرتضي  كريمي و جواد تقي  پور
داوران  فوتسال : منوچهر نظري  و عبدالكريم  سيستاني]]>
</TEXT>
</DOC>
<DOC>
<DOCID>HAM2-841012-128</DOCID>
<DOCNO>HAM2-841012-128</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[مديركل تربيت بدني استان تهران:
سرانه ورزشي تهراني ها دو هزار تومان است]]>
</TITLE>
<TEXT>
<![CDATA[ايرنا: مديركل  تربيت  بدني  استان  تهران ، سرانه  ورزشي  هر شهروند تهراني  را دوهزار تومان  عنوان  كرد.
حجت الله  خطيب  روز يكشنبه  گفت  سرانه  ورزشي  تهراني ها بسيار پايين است  كه  اين  امر نشان  مي دهد كه  بايد شرايط سرمايه گذاري  را در اين  بخش فراهم  كرد تا بتوانيم  با افزايش  امكانات  و تاسيسات  ورزشي ، شهروندان تهراني  را به  ميادين  ورزشي  سوق  دهيم .
وي  افزود: هم اكنون  امكانات  و تجهيزات  ورزشي  استان  تهران  پاسخگوي  تنها10 درصد جمعيت  اين  شهر است  كه  بايد اين  رقم  را تا 50 درصد افزايش  دهيم .
مديركل  تربيت  بدني  استان  تهران  سرانه  اماكن  ورزشي  اين  استان  را يك  متر عنوان  كرد و گفت  تا رسيدن  به  حدنصاب  مطلوب  كه  5/ 2 متر است ، فاصله  زيادي داريم  كه  در اين  راستا بايد گام هاي  موثري  برداشته  شود.
خطيب  در ادامه  اظهار داشت  از پس  از پيروزي  انقلاب  اسلامي ، گام هاي  بلندي جهت  رفع  كمبودهاي  ورزش  تهران  برداشته  شده است  و تعداد سالن هاي  ورزشي  اين استان  از 300 سالن  به  4 هزار سالن  افزايش  يافته  است  ولي  با اين  حال كمبودهايي  داريم  كه  با سرمايه گذاري  بيشتر در بخش  ورزش  رفع  خواهد شد.]]>
</TEXT>
</DOC>
<DOC>
<DOCID>HAM2-841012-129</DOCID>
<DOCNO>HAM2-841012-129</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[سرانه اماكن ورزشي نيم متر است]]>
</TITLE>
<TEXT>
<![CDATA[همشهري: با وجود افزايش سالن هاي ورزشي در استان تهران چه خوب بود چند تا از اين سالن ها و آن هم از نوع استانداردش در مركز تهران و نقاط پرجمعيت ساخته مي شد تا همه بار ورزش تهران روي دوش دو سالن 7 تير و افراسيابي سنگيني نمي  كرد.ديگر آنكه باز هم به لحاظ سرانه اماكن ورزشي تهران نيم متر از كل كشور پيش است و اين در شرايطي است كه در پايان برنامه چهارم توسعه و در صورت مهيابودن بودجه لازم قرار است ميزان فضاي سرانه ورزشي كشور به يك متر برسدكه از اين لحاظ هم تهران چند گام از شهرستانها جلوتر است.]]>
</TEXT>
</DOC>
<DOC>
<DOCID>HAM2-841012-130</DOCID>
<DOCNO>HAM2-841012-130</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[چلسي سال،2006 امروز به ميدان مي رود]]>
</TITLE>
<TEXT>
<IMAGE>/1384/841012/news/011835.jpg</IMAGE>
<![CDATA[
حسن حيدري: رقابتهاي ليگ برتر انگليس در سال 2006 از امروز آغاز مي شود.دراين بازي ها چلسي كه همچنان مدعي اصلي قهرماني است به مصاف وستهام مي رود.در اين بازي مورينيو كليه ستارگان خود را در اختيار دارد.در حال حاضر چلسي با 55 امتياز در صدر جدول ايستاده است.در ساير بازي هاي امروز ليورپول نيز به مصاف بولتون خواهد رفت. در سنت جيمز پارك نيز نيوكاسل به مصاف همشهري خود ميدلزبورو مي رود.در بازي هاي ديگر بيرمنگام با ويگان، بلكبرن با پورتموث، اورتون با چارلتون، فولام با ساندرلند و وست برومويچ با آستون ويلا ديدار مي كنند.
ابراز رضايت  سرمربي  چلسي  از عملكرد اين  تيم  در سال  2005
خوزه  مورينيو سرمربي  باشگاه  چلسي  انگليس  باوجود برتري  2 بر صفر اين تيم  در ديدار روز شنبه  مقابل  بيرمنگام ، از بازيكنانش  خواست  روحيه  تهاجمي تري  داشته  باشند.
تيم  چلسي  در نيمه  نخست  ديدار بابيرمنگام  در ورزشگاه  استمفوردبريج  با دو گل  هرنان  كرسپو و آرين  روبن ، برتري  خود را مسجل  كرد تا به  ركورد 11 پيروزي  خانگي  دست  يابد.
ساعاتي  قبل  از آغاز سال  نو ميلادي ، مورينيو با لذت  پيروزي  راهي  خانه اش شد درحاليكه  استيو بروس  سرمربي  بيرمنگام  دغدغه  نجات  تيمش  از ورطه  سقوط را به  خانه  برد.
سرمربي  پرتغالي  چلسي  از عملكرد تيمش  در سال  2005 رضايت  دارد و مدعي است : كسب  101 امتياز در مسابقات  ليگ  برتر طي  يك  سال ، ركورد فوق العاده  اي است .
وي  تصريح  كرد: نيم  فصل  نخست  امسال  نسبت  به  مدت  مشابه  فصل  قبل  بهتربوده  است .تيم  بيرمنگام  نيز چهارمين  باخت  در پنج  ديدار اخير را متحمل  شد تاهمچنان  در انتهاي  جدول  بماند.سرمربي  تيم  معتقد است : دو فرصت  گل  داشتيم .در چنين  ديداري  بايد حداقل  يكي  از آنها به  گل  تبديل  شود تا شانسي  براي موفقيت  باقي  بماند اما متاسفانه  ما نتوانستيم  از آن استفاده  كنيم .
بروس  افزود: مصدوميت  متيو آپسون  نيز كه  حداقل  يك  ماه  نيمكت نشين خواهد بود، وضعيت  بيرمنگام  را وخيم  تر كرده  است .
چلسي  با اين  پيروزي  با اختلاف  14 امتياز نسبت  به  تيم  دوم ، در صدر جدول رقابت هاي  ليگ  برتر انگليس  ايستاد كه  درصورت  پيروزي  تيم  منچستريونايتدممكن  است  اين  اختلاف  به  11 امتياز كاهش  يابد.]]>
</TEXT>
</DOC>
<DOC>
<DOCID>HAM2-841012-131</DOCID>
<DOCNO>HAM2-841012-131</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[بيزاري په له از نام  مستعار]]>
</TITLE>
<TEXT>
<![CDATA[په له  اسطوره  فوتبال  برزيل  گفت : از نام  مستعاري  كه  يكي  از همكلاسي هايم  در مدرسه  برايم  انتخاب  كرد، متنفرم .
وي  به  روزنامه  بيلد ام  سانتاژ آلمان  گفت : په له  نام  واقعي  من  نيست . نام  من  ادسون  است . خودم  از نام  په له خوشم  نمي آيد. اين  نام  را نمي خواهم . تلفظ په له  همانند حرف  زدن  كودكان  درپرتغال  است . ادسون  شبيه  نام  توماس  اديسون  مخترع  برق  است .په له  افزود: يكي  از همكلاسي هايم  مي خواست  با اين  اسم  مرا عصباني  كند. وقتي  او مرا با اين  اسم  صدا كرد، عصباني  شدم  و با مشت  او را زدم . من واقعاً دانش آموز خوبي  بودم  اما به  خاطر آن مشت  دو روز از مدرسه  محروم شدم .نام  اصلي  په له  65 ساله  و بزرگترين  بازيكن  تاريخ  فوتبال  جهان  ادسون آرانتس  دوناسيمنتو است .وي  در سال هاي  1958، 1962 و 1970 به همراه  تيم  ملي  فوتبال  برزيل  به قهرماني  در جام  جهاني  رسيد.]]>
</TEXT>
</DOC>
<DOC>
<DOCID>HAM2-841012-132</DOCID>
<DOCNO>HAM2-841012-132</DOCNO>
<ORIGINALFILE>/1384/841012/news/_vrzsh.htm</ORIGINALFILE>
<ISSUE>دوشنبه 12 دي 1384 - سال سيزدهم - شماره 3890 - Jan 2, 2006</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[اولي  هوينس  پيشنهاد خريد پودولسكي  را تأييد كرد]]>
</TITLE>
<TEXT>
<![CDATA[اولي  هوينس  مدير باشگاه  بايرن  مونيخ  آلمان  روز شنبه  ارائه  پيشنهادبراي  جذب  لوكاس  پودولسكي  ملي پوش  جوان  باشگاه  كلن  را تأييد كرد.پودولسكي  20 ساله  كه  تا سال  2007با كلن  قرارداد دارد، بعد از به  ثمررساندن  10 گل  در 19 بازي  براي  تيم ملي  فوتبال  آلمان ، توجه  بسياري  از باشگاهها را به  خود جلب  كرده  است .هوينس  به  روزنامه  بيلد گفت : پيشنهادي  براي  جذب  پودولسكي  ارائه كرده ايم . اگر علاقمندي  خود را به  ما اعلام  كند، مذاكره  با باشگاه  كلن  راآغاز خواهيم  كرد.مدير بايرن  در عين  حال  به  عضويت  گرفتن  پودولسكي  در نيم  فصل  زمستاني را رد كرد.پيش  از اين  باشگاه   هامبورگ  تلاش  خود را براي  جلب  رضايت  پودولسكي  و به عضويت  گرفتن  وي  آغاز كرده  بود.]]>
</TEXT>
</DOC>
<DOC>
<DOCID>HAM2-841012-133</DOCID>
<DOCNO>HAM2-841012-133</DOCNO>
<ORIGINALFILE>/1384/841012/world/_artw.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[مديريت هنري در گفت وگو با بهروز غريب پور
چگونه مي توان عاشق بود؟]]>
</TITLE>
<TEXT>
<IMAGE caption="عكس ها:مسعود خامسي پور">/1384/841012/world/005634.jpg</IMAGE>
<![CDATA[
سهيلا نياكان
آيا مدير است يا يك هنرمند؟ كارگرداني كه اپراي عروسكي به صحنه مي برد و يا مؤسس و اولين مدير فرهنگسراي بهمن. جايي كه قبلاً به كشتارگاه معروف بود، امروز مي گويد ايستگاه فرهنگسرا. او مدير خانه هنرمندان است. اما چنين فضايي هيچ نمونه داخلي و خارجي ندارد. او مي نويسد، اجرا مي كند، نظارت مي كند، خلق مي كند و مهمتر از همه مديريت مي كند. او بهروز غريب پور است.
اين بار بحث «مديريت هنري» را با نقطه نظرات غريب پورپي مي گيريم.
* تاكنون در مجموعه مصاحبه هايي كه داشته ام، مديران هنري از تجربه منحصر به فرد خود در حوزه مديريتي شان گفته اند تا به چشم انداز جديدي از اين بحث دست يابيم. حال با توجه به تجربه شما در زمينه هاي مختلف مديريت هنري آيا آنچه امروز انجام مي دهيد در گذشته سابقه داشته و يا شما هم اولين مدير در حوزه تازه تأسيس در يك فضاي فرهنگي بوده ايد؟
- اجازه دهيد ابتدا از يك تفاوت صحبت كنم تا به نقطه ديگري از موضوع بحثمان برسيم. من غالباً هم مؤسس بوده ام و هم مدير مؤسسه اي كه قبلاً  سابقه فعاليت نداشته است. پس تفاوت من با ساير دوستاني كه با آنها در اين زمينه گفت  وگو كرده ايد، در همين نكته اي است كه به آن اشاره كردم. براي مثال وقتي كه در سال 1358 به ايران بازگشتم، آرزوي من اين بود كه ما يك تماشاخانه ثابت براي تئاتر عروسكي داشته باشيم و از درون ساختمان كتابخانه مركزي كانون پرورش فكري كودكان و نوجوانان به تدريج فضايي را به وجود آوردم كه به عنوان فضايي براي عرضه آثار نمايشي كودكان و نوجوانان شناخته شد و به عنوان محوري براي اين نوع فعاليت ها ادامه حيات يافت.
همچنين در مورد كشتارگاه سابق و تبديل آن به فرهنگسراي بهمن و يا تبديل ساختمان قديمي فيشرآباد به خانه هنرمندان ايران، من غالباً مدير اجرايي عمليات بازسازي بودم. سپس در درون ساختماني كه مديريت آن را خود بر عهده داشتم، نهادي كه مدنظر بوده شكل گرفته است. پس از آن نيز به لحاظ جابه جايي مديران آن هم به دلايل گوناگون، من با شيوه هايي كه داشتم، مديريت كردم. بنابراين هم مديريت بوجود نيامده اي را به وجود آوردم و هم آن را ادامه دادم. به اين معنا كه مثلاً  قرار نبوده كشتارگاه به فرهنگسراي بهمن تبديل شود و قرار نبوده كه شهرداري فرهنگسرا داشته باشد و يا فرهنگسرا توسط همان كسي كه معماري و نظارت بر معماري اش را انجام دهد، اداره شود. پس همواره يك طرح و سناريو در ذهن من وجود دارد كه اگر ما چنين جاهايي داشته باشيم، چه بايد انجام دهيم. به اين دليل عمل من به جاي آن كه شبيه به مدير باشد، بيشتر شبيه به عملي است كه يك نويسنده و كارگردان انجام مي دهد. چرا كه در زندگي هنري نيز هم مي نويسم و هم كارگرداني مي كنم. يعني پديده اي به نام نمايشنامه يا فيلمنامه را كه وجود خارجي ندارد، به وجود مي آورم و سپس خود كارگرداني مي  كنم. اين وجه تمايزي است كه در تمام دوران فعاليت هنري ام ميان و من و ساير دوستان وجود دارد.
كسي كه فكر اوليه اي براي يك مكان فرضي و رويايي در سر دارد، در جريان عمل سعي مي كند آن رويا را تحقق بخشد.
رؤياي من در فرهنگسراي بهمن اين بود كه درجنوب شهر تهران جايي كه تصوري از فعاليت گسترده  فرهنگي وجود نداشت، اتفاقي هنري بيفتد كه عكس اين مسأله باشد و كمبودها را جبران كند. با خود فكر كردم هنرمندان، انسان هاي عاشق معنويت و اهالي فرهنگ در ايران وجود دارند كه كفه ترازو بايد به نفع آنها تغيير پيدا كند. اين يك روياست. در خانه هنرمندان نيز قابل تصور نبود كه هنرمندان در زير يك سقف كنار يكديگر قرار گيرند، برنامه و نشست و برخاست داشته باشند و فضايي براي گفت وگو و تعامل ميان آنها ايجاد شود؛ روياي من اين بود كه چنين اتفاقي بيفتد. پس مديريت در مورد من، به معناي تحقق رؤياهايي است كه از پيش انديشيدم. به محض اين كه شما عنوان مديريت هنري را براي نوع مديريت من انتخاب كرديد، به اجبار بايد گفت كه از يك مقام صحبت نمي كنيد، بلكه از يك عشق صحبت مي كنيد. به اين ترتيب، نام ديگر اين نوع مديريت براي من، «اثر هنري» است كه در آن چيزي از قوه به فعل در مي آيد.
* روش برخورد شما در مديريت فضاهاي فرهنگي- هنري كه داشته ايد برخاسته از يك شيوه بود يا نسبت به شرايط، مديريت هنري خود را منطبق مي كرديد؟
- در هر مكاني كه فعاليت مديريتي داشتم، تصورم اين نبود كه بايد ابتدا مطالعات اوليه و طولاني مدت داشته باشيم و بعد آن را به مكتوباتي تبديل كنيم و سپس شروع به پديد آوردن نظام اداري و متناسب با بودجه كنيم تا همه اينها به مرحله اجرا در بيايند. متأسفانه در همه اين تجارب، نه بودجه، نه چارت اداري و نه برنامه اوليه اي پيش بيني شده بود؛ بلكه در حد چند جمله كليدي كه لازم است فضايي به وجود بيايد تا مخاطبان از بهترين برنامه هاي هنري استفاده كنند و مكاني ايجاد شود كه كودكان با امنيت خاطر، بهترين اثر هنري را ببينند و همچنين جايي براي برگزاري جلسات انجمن ها و هيأت مديره هاي هنرمندان به وجود آيد. پس شما برخلاف بسياري از مراكز ديگر در خانه هنرمندان ايران، سابقه موضوعي را پيدا نمي كنيد؛ سابقه موضوعي خود ما هستيم و اين طور هم نيست كه همه افكار و ايده ها از من زاده شده باشد.
مثلاً  شهردار تهران مايل بوده كشتارگاه تهران به يك مكان فرهنگي تبديل شود و اين بحثي ميان من و آقاي كرباسچي بود. پس از موفقيت هايي كه در اين مكان فرهنگي(فرهنگسراي بهمن)به وجود آمد، همزمان چارت هم ايجاد شد، بودجه تخصيص يافت و به موضوعي از موضوعات فرهنگي جامعه تبديل شد. به همين دليل من فكر مي كنم اين بخش(مديريت)غيرقابل آموزش است. در ابتدا بايد ديد چگونه مي توان عاشق بود، رؤيا داشت و آن رؤيا را محقق كرد.
وقتي قرار بود خانه هنرمندان ايران شكل بگيرد، تصور بر اين بود كه ما به ازاي اتاقها و فضاهاي موجود در اين خانه، هر انجمن و تشكلي استقرار يابد و به امور خود بپردازد. در حقيقت اداره اي مي شد كه تعداد ادارات كوچك تري را هدايت مي كند. در حالي كه من با اين تعريف مخالفم و به تدريج هم نشان دادم كه چرا مخالفم. چون اعتقاد داشتم در همين فضايي كه هنرمندان حضور مستمر دارند، اگر فعاليت فرهنگي هنري به شكل هاي مختلف وجود نداشته باشد، اينجا تبديل به وزارت فرهنگ و ارشاد اسلامي مي شود. در حالي كه امروز در عين اين كه انجمن ها و هيأت مديره هنرمندان هر صنف جلسات و اجتماعات خود را برگزار مي كنند، دائماً  به گوشه ديگري از وظايفمان كه ارائه برنامه هاي فرهنگي هنري و ايجاد تماس با مخاطبان است، به نزديك كردن هنرمند و مخاطب، هنرمند با هنرمند و هنرمند با دولت اقدام كرده ايم. در واقع ما همزمان با بازسازي خانه هنرمندان، اساسنامه را هم تدوين مي كرديم و رؤياهاي تعدادي از هنرمندان در اين اساسنامه وجود دارد. به هر حال كساني كه داراي اين روحيه رؤيايي در هر حيطه مثل صنعت، تجارت و اقتصاد هم باشند، معمولاً  در زمره مديران موفق آن حوزه محسوب مي شوند.
* گروهي مي گويند با توجه به شرايط اجتماعي و با تدوين يك نظام آموزشي در دانشگاه كه بحث مديريت را در جامعه تعيين مي كند مي توان ضعف مديريت در سطح كشور را جبران كرد. آيا براي مديريت هنري هم مي توان نسخه مشابهي توصيه كرد؟
- امروزه در بازيگري مكتبي با نام مكتب «استانيسلاوسكي» وجود دارد كه ادعا مي كند بازيگري را مي توان گام به گام فرا گرفت. اين ادعاي درستي است. اما بسياري از افرادي كه بازيگري را گام به گام فرا گرفتند، بازيگران جذابي نيستند. شما نخست بايد داراي غريزه، عاطفه و احساسات عميق بازيگري باشيد تا شيوه به شما كمك برساند. به هر حال فردي كه به عنوان مدير در جايي قرار مي گيرد، با چند مسأله مانند بودجه، قابليت هاي فضا، قابليت هاي نامريي و آشكار روبه روست. فرض كنيد كه شما مي خواهيد كارخانه اي را تأسيس كنيد. علي القاعده امكان ندارد بگوييد بودجه اي براي خريد مواد اوليه و ابزار توليد نداريد و با اين حال مي خواهيد بهترين پارچه را توليد كنيد. ولي در مورد خانه هنرمندان ايران، عكس اين اتفاق افتاده است. يعني بدون داشتن بودجه، يك ساختمان آن هم جايي كه در ميان هنرمندان و حتي مسئولان شهرتي نداشته و با چشم ترديد به آن نگاه مي كردند، بازسازي شد. همه در ابتدا به اين مؤسسه مي گفتند به چه دردي مي خورد.
ما براي بازسازي خانه هنرمندان ايران، حدود 220 ميليون تومان از وزارت ارشاد بودجه گرفته بوديم و زماني كه افتتاح شد، معلوم نبود مدير و منشي كيست و امكانات چيست. در حدود شش ماه من بودم و يك كارگر باقيمانده از شركت ساختماني كه هم منشي، نگهبان، تلفنچي و نظافتچي بود. شما فكر مي كنيد اگر به جواني بگوييم امروز شما با چنين پديده اي روبه رو مي شويد، او خودش را با اين شرايط منطبق مي كند يا خير؟ اگر منطبق كرد، تبديل مي شود به كسي كه بهتر از بهروز غريب پور است. من شرايط سختي را تحمل كردم و به تدريج به نيرو و امكانات افزودم و بودجه گرفتم. در مورد فرهنگسراي بهمن نيز اوضاع به همين ترتيب بود. در آنجا تا سال دوم ميان شهرداري و وزارت ارشاد اين بحث وجود داشت كه شهرداري نمي تواند فضاي فرهنگي تأسيس كند و مديريت آن را هم برعهده گيرد. طي اين دو سال نيز وضعيت دشواري را گذرانديم، اما نگذاشتم كسي بفهمد چنين اتفاقي مي افتد. فرهنگسراي بهمن رشد مي كرد و به نقطه اي رسيد كه بگويند ادامه حيات بدهد و هيأت مديره داشته باشد.
* ما در ايران مديريت هنري صحيح به طور سيستماتيك نداشته ايم و هر مدير موفق هم به طور شخصي و فردي عمل كرده است. آيا شما مي توانيد مديريت هنري متعارفي را براي ما در ايران مشخص كنيد؟
- من اعتقاد كامل دارم كه مديريت در همه رشته ها دقيقاً عين هنر است؛ بخشي از مديريت قابل فراگيري است و بخشي از آن به استعداد افراد ارتباط دارد. به عنوان مثال داير كردن يك كافي شاپ يا يك رستوران داراي هزاران سال سابقه موضوعي است. ولي مي بينيد يك رستوران موفق است و ديگري موفق نيست؛ با اين كه هر دو از انواع مواد پخت و پز استفاده مي كنند. پس چرا براي غذايي كه در يك رستوران تهيه مي شود، صف مي بندند و براي ديگري چنين اتفاقي نمي افتد. آشپزي را مي توان آموزش داد و از خطاهاي حين آشپزي كم كرد. همچنين مي توان آن را به طور سيستماتيك فرا گرفت. ولي طبيعي است اگر عاشقانه از اين آشپزخانه لذت نبريد، با اين كه آشپزي را ياد گرفته ايد، از مواد آن هم لذت نمي بريد و اصلاً ممكن است برايتان مانند يك عمل شاق باشد. يك مدير بايد پيش از آن كه دانش و آگاهي داشته باشد، عاشق باشد و از رشد موجودي كه پديد آورده يا توليت اش را به او سپرده اند، لذت ببرد؛ درست مثل مادر، پدر و يك خانواده كه وقتي براي اين خانواده مشكلي پيش بيايد، مدير با تمام احساسات و توانايي هايش عمل كند. به همين دليل اين نوع مديريت را بايد به صورت باليني فرا گرفت. مديريت را مي توان در بعضي اصول خلاصه كرد. مگر پزشكي را نمي توان در كتاب ها خواند. اما چرا يك پزشك فوق العاده متبحر مي شود؟ چون او شب و روز ندارد و مدام در حيطه كارش فكر مي كند و تجارب بيشتري مي اندوزد. در واقع پزشك متبحر به بيمارش مثل كالا نگاه نمي كند و با چالشي كه بين او و بيماري وجود دارد، سعي مي كند بر بيماري غلبه كند. به اين دلايل، بخشي از مديريت در تمام دنيا غيرقابل تدريس و غيرقابل انتقال است و حتي ارثي نيست. مي توان گفت بخشي ديگر از مديريت، قابل بررسي و فراگيري است؛ اما اين همه كار نيست. مثال هاي فراواني در دنيا وجود دارد. استوديوهاي فيلمسازي اي وجود داشته اند كه چون فرد عاشقي در رأس كارشان بوده، بهترين توليدات را داشته اند. به گونه اي كه به محض فوت آن مدير عاشق، با اين كه همه افرادش باقي مانده اند، سيستم تنزل پيدا كرده است. اين تنزل به دليل نبود ابزار، بودجه و امكانات نبوده بلكه به لحاظ نبود آن عشق تمايل به رشد از بين رفته است.
]]>
<IMAGE>/1384/841012/world/005631.jpg</IMAGE>
<![CDATA[
به طور كلي شايد بتوان گفت انواع مديريت وجود دارد: يكي مديريتي كه ادامه دهنده يك راه تثبيت شده است. دوم، مديريتي تاليفي و خلاقه كه راه پيش بيني شده اي ندارد، اما براساس امكانات و قابليت هاي فرد و با اعتمادي كه در اطرافش و نسبت به او وجود دارد، امكان موفقيت اش قريب به يقين است. نوع اول را مي توان آموزش داد. در حالي كه نوع دوم را نه مي توان آموزش داد و نه مي توان از كسي توقع داشت.
* آيا مديريت هنري اصول ثابت و فراگير دارد و يا نسبت به مقوله هنري كه مدير در آن حوزه مديريت مي كند، اصول كاري، شيوه، طرز برخورد و شايد بتوان گفت ديدگاه مدير نيز متفاوت مي شود؟
- بدون شك همين طور است. داشتن سليقه هنري و حساسيت هاي دقيق از شروط لازم براي يك مدير هنري است. به عنوان نمونه اگر شما مؤسسه اي را ببينيد كه از انضباط، نظافت و برخوردهاي مناسب برخوردار است، متوجه مي شويد همه اين ها حاصل و تأثير سليقه يك نفر است. گاهي مديري وجود دارد كه نسبتاً موفق هم هست ولي در مواردي مثل طرز برخورد و انضباط محيط مركز فعاليتش كاستي هايي دارد. وقتي شما به مدير نگاه مي كنيد بايد همه اين موارد را در خود او بيابيد. چون مدير كسي است كه ظرفيت هاي خودش را به نوعي منتقل مي كند. اين ظرفيت ممكن است جاه طلبي، خودخواهي و سودخواهي هايش باشد و يا ممكن است مربوط به عشق و علاقه اش باشد. مي توان همه اين خصوصيات را در او كشف كرد. به هر حال تسري روح مديريت در يك مكان خيلي مهم است و اين نكته اي است غيرقابل آموزش.
به طور كلي شايد بتوان گفت انواع مديريت وجود دارد: يكي مديريتي كه ادامه دهنده يك راه تثبيت شده است. دوم، مديريتي تاليفي و خلاقه كه راه پيش بيني شده اي ندارد، اما براساس امكانات و قابليت هاي فرد و با اعتمادي كه در اطرافش و نسبت به او وجود دارد، امكان موفقيت اش قريب به يقين است. نوع اول را مي توان آموزش داد. در حالي كه نوع دوم را نه مي توان آموزش داد و نه مي توان از كسي توقع داشت. همچنان كه در خانواده اي كه پنج فرزند دارد، يكي از فرزندان داراي مديريت فوق العاده اي است يعني زماني كه پدر و مادر حضور ندارند، مي تواند بدون نگراني كارهاي خود را انجام دهد. در جامعه هم همين طور است. وقتي مديريت در عرصه هاي مختلف مثل جنگ و اقتصاد را هم كه در نظر بگيريد، بعضي اوقات بر فضاي كاملاً شكست خورده اي مديريت مي كنيد. امروز اين نوع مديريت در دنيا مرسوم شده است. بسياري از مديران هستند كه طي قراردادي كه با يك شركت عقد مي كنند، يك روزنامه يا موسسه ورشكست شده را از ورشكستگي نجات مي دهند. بنابر اين حتي اين علم را نيز نمي توان به تنهايي فرا گرفت و شما بايد داراي روحيه متناسب نجات از ورشكستگي باشيد. در واقع كاريزمايي كه يك نفر دارد، ممكن است جذب اعتبار كند.
* با توجه به مديريت كلان شما در خانه هنرمندان و با در نظر گرفتن تفاوت هايي كه ميان صنوف اين خانه وجود دارد، چگونه ميان آنها رابطه برقرار مي كنيد؟
- بايد خيلي مرا ببخشيد و اگر حمل بر خودستايي نشود، من در عرصه هاي مختلف هنري همچون نقاشي، موسيقي، نويسندگي، كارگرداني سينما و تئاتر، طراحي صحنه، معماري و... فعاليت داشته ام و زبان هنرمندان اين رشته ها را مي دانم. فكر نمي كنم تنها علت ايجاد اين فضاي تعامل و متناسب رفتاري ميان انجمن هاي هنري خانه هنرمندان ايران، اين باشد كه من مسئول اين خانه هستم. به عبارتي، روحيه اين افراد و حدود كارشان را مي شناسم و سعي مي كنم با زبان خودشان با آنها صحبت كنم. غالباً در جلساتي كه پانزده روز يك بار با حضور رئيس و اعضاء شوراي عالي برگزار مي شود، سعي من براين است كه با شناخت موضوع، اين فضاي تفاهم، همدلي و همسويي را پديد آورم. طبيعي است كه خيلي اوقات بين ما اصطكاك وجود داشته باشد ولي اصطكاك مان از نوعي است كه هر دو طرف به اين نظر رسيده ايم و براي ارتقاء خانه هنرمندان ايران تلاش مي كنيم. به هر حال تمام تلاش من اين بوده كه عدالت در تخصيص فضا، امكانات و قابليت ها رعايت شود. هرگز نخواستم به نفع خانواده تئاتر يا سينما و يا خانواده نمايش عروسكي، فضا را تسخير كنم كه ديگر رشته ها احساس ناامني كنند. قاعده براين بوده است كه اگر انجمني فعال باشد، از سهم، امكانات و قابليت هاي بيشتري نيز بايد برخوردار شود. يك رقابت نامرئي اما صميمانه ميان صنوف وجود دارد تا برنامه هاي مختلف داشته باشند و هر ماه خود را به صنوف فعال ديگر برسانند. پس آنچه مد نظر ماست، ايجاد يك فضاي عادلانه براي بهره برداري از فضا و دادن فرصتي كه ممكن است خيلي زود براي يك انجمن به دست نيايد.
نكته ديگري كه به نظر من اهميت داشته، مربوط به بودجه است. ما بودجه چنداني نداريم. بودجه حداقلي در اختيار داريم تا حقوق كارمندان را پرداخت كنيم. بنابراين چون به هنرمند نمي توانيم كمك مالي كنيم، شايد اين يكي از عوامل موفقيت خانه هنرمندان ايران بوده است. يعني ما در اينجا همواره فضا و خدمات را ارائه كرده ايم و مسئله مالي به حداقل ممكن رسيده است؛ پس دعوايي بر سر پول وجود ندارد. همان طور كه گفتم، اين موضوع مي تواند شرط موفقيت يك مكان فرهنگي باشد.
* آيا اين بدان معناست كه مديريت شما بيشتر بر روي جنبه هنري كار هنرمندان متمركز است و مسائل صنفي آنها در درجه  بعدي اهميت قرار مي گيرد؟
- ببينيد اساسنامه ما دو محور اساسي دارد: يكي دفاع از حقوق هنرمندان، يعني ارتقاء كيفي زندگي هنرمند كه شامل همان مسئله صنفي مي شود. محور ديگر هم مربوط به ارتقاء كيفي رخدادهاي جامعه است.
* منظورتان اين است كه اين دو محور بايد موازي با يكديگر پيش بروند؟
- بله. به همين دليل همزمان با اين كه مسئله معيشت هنرمندان را مورد بررسي قرار مي دهيم، بر روي كيفيت اثر هنري نيز كار مي كنيم. پس اساسنامه ما كامل است و اين دو وظيفه را به درستي ترسيم كرده است. منتها غفلت از هركدام باعث نابودي خانه هنرمندان مي شود، يعني اينجا تبديل به خانه اي شود كه دائما بر سر دستمزد هنرمندان و نيز بر سر اهميت جايگاه شان بحث كنيم. در اين صورت، خانه هنرمندان تبديل به يك مكان متوقع مي شود و حالت سنديكاي كارگري به خود مي گيرد كه فقط از حقوق صنفي دفاع مي كند. در حالي كه ما هميشه سعي داشته ايم مسئولان و مخاطبان را دعوت به شنيدن سخنراني ها و ديدن نمايشگاهها و برنامه هاي هنري كنيم تا بگوييم هنر چه قدر مي تواند در تخفيف مشكلات جامعه، در تربيت بنيادهاي اخلاقي جامعه و تأمين بنيان هاي معنوي جامعه مؤثر واقع شود. بنابراين، هر دو محور را بايد با يكديگر هدايت كرد و اگر خلاف اين راه را برويم، هم برخلاف اساسنامه و هم برخلاف روحيه مديري كه در حال مديريت اينجاست، عمل شده است.
* اگر قرار باشد شما پس از سالها مديريت هنري، منشوري از خواسته هاي هنرمندان بنويسيد، فكر مي كنيد هنرمندان چه چيزي مي خواهند كه از آنها دريغ شده است و به آن احتياج دارند. آيا آنها خواهان آزادي عمل در امر خلاقيت بوده اند يا به دنبال يك سري مسائل صنفي؟
- آنچه من تحت عنوان كلي «به رسميت شناخته شدن» مطرح مي كنم، شامل همه اين مسائلي كه شما به آنها اشاره مي كنيد، خواهد شد. اگر هنر و هنرمند به رسميت شناخته شود، طبيعي است كه حقوق اجتماعي اش مشخص مي شوند. يعني در اين صورت، موانع اش برداشته ، بودجه اش تأمين مي شود و رسميت حرفه اي خواهد يافت. همچنين قانونگذار همواره يك بخش از ذهنيت اش به هنر معطوف خواهد شد. اصلاً مسئله اصلي به رسميت شناخته شدن هنر و هنرمند است. به محض اين كه به رسميت شناخته شويد، همه آحاد مملكت و همه تصميم گيران و نهادها به شما فكر خواهند كرد. من از شما سؤالي مي پرسم. آيا مي توانيد تاسيس روستايي را فرض كنيد كه چند خانواده كوچك دارد و سپس يك نماد مذهبي نظيرمسجد برايش در نظر نگيريد؟ دين، رسميت پيدا كرده است و شما بايد در طراحي روستا برايش فكر اساسي بكنيد. اگر رسميت هنر به حدي برسد كه وقتي در طراحي روستايي يا شهري، يك نهاد مذهبي را در نظر مي گيرند؛ يك نهاد فرهنگي مثل يك سالن يا گالري را هم در طراحي تعريف كنند آن وقت شما به رسميت شناخته شده ايد. تلاش ما هم اين است كه به رسميت شناخته شويم و از سر تعارف يا محبت به هنر نگاه نشود. بعضي ها وقتي مي گويند به هنرمندان هم توجهي بكنيد، انگار با متكديان دارند روبه رو مي شوند. هنوز بسياري نمي دانند آنچه كه امروز به نام مذهب در جهان مطرح شده و قابل مطالعه است، در درجه اول مربوط به آثار هنري است كه معرف شماست. مسجد شيخ لطف الله(به عنوان يك اثر هنري)را مي بينند، سپس به انديشه هاي اسلامي پي مي برند. به كاشي هاي مسجد مي نگرند و مي پرسند چرا صنعتكاران اين قدر توانا بوده اند؟ يا به كار معماران نگاه مي كنند كه چگونه اين قدر در تخصيص فضا توانايي داشته اند؟ اين موضوع در واقع، به صورت غيررسمي به رسميت شناختن هنر در رابطه با مذهب است. هنگامي كه اين رسميت يافت، شما مي توانيد در اعتلاي مذهب، معنويت، انديشه و ايدئولوژي توانمندانه عمل كنيد.
بنابراين، تنها منشوري كه نوشته مي شود سرفصل آن به رسميت شناخته شدن اهميت هنر در ذات انسان، خانواده، مدرسه، دانشگاه، اجتماع و كليت يك نظام انساني است.
* مدير هنري براي به رسميت شناخته شدن هنر و هنرمند در جامعه چه نقشي مي تواند ايفا كند؟
- به ياد دارم در دوره اي كه دانشگاهها تعطيل بودند، بيشتر فعاليتم بر روي برنامه نويسي براي رشته هاي سينما و تئاتر در وزارت علوم بود. در آن موقع من رئيس گروه تئاتر عروسكي در دانشگاه هنر بودم.
روزي به دفاع از نمايش عروسكي پرداختم كه نبايد دوره دوساله، بلكه دوره چهار و شش ساله داشته باشد. به من گفته شد چون عاشق نمايش عروسكي هستم، از آن دفاع مي كنم و همان دوره دوساله براي اين رشته كافي است. من خيلي عصباني شدم و سپس فكر كردم چرا اين حرف بي ربط را شنيدم اما با خود گفتم شخصي كه اين حرف را به من گفت، حق دارد چون تاكنون نمونه اي از مؤثر بودن تئاتر عروسكي به او عرضه نشده است. پس من بايد شروع به نمونه سازي كنم. از هفته بعد به جلسات نرفتم و پيغام دادم كه تمام تمركزم را بر روي انجام كارهايي در اين زمينه قرار داده ام؛ آن هم نه به اين دليل كه حرفه من رشته عروسكي بوده، بلكه جهان و هزاران سال زندگي بشري مي گويد به نمايش عروسكي نياز داشته است. پس كتاب «دنياي گسترده نمايش عروسكي» را ترجمه كردم تا آن را به عنوان سند نشان دهم و نمايش هاي مختلفي را ساختم تا بگويم اين هم تأثير. امروز نيز زماني كه با برخي از مسئولان عاري از هرگونه اطلاعات هنري صحبت مي كنم، تمام تلاشم اين است كه به ذكر موضوع اهميت بپردازم؛ نه به اين دليل كه بگويم مسئول خانه هنرمندان هستم بلكه به اين علت كه بگويم هنر براي يك جامعه انساني مثل اكسيژن لازم است. به هر حال تمام تلاش مدير هنري بايد اين باشد كه دائماً اهميت و رسميت موضوع را تذكر دهد و نمونه سازي كند.]]>
</TEXT>
</DOC>
<DOC>
<DOCID>HAM2-841012-134</DOCID>
<DOCNO>HAM2-841012-134</DOCNO>
<ORIGINALFILE>/1384/841012/world/_artw.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ادب و هنر.هنر</CAT>
<CAT xml:lang="en">Literature and Art.Art</CAT>
<TITLE>
<![CDATA[نگاه امروز
هنرمندان و كارگزاران فرهنگي]]>
</TITLE>
<TEXT>
<![CDATA[علي شيدفر
هنر در ايران اگرچه در برخي عرصه ها به ويژه در عرصه فيلم و سينما و حضور جوانان در عرصه هاي مختلف هنري موفقيت هايي به دست آورده است، اما در زمينه مديريت و برنامه ريزي دچار مشكلات اساسي است.
سينماي ايران، تئاتر، موسيقي و هنرهاي تجسمي در عرصه سياست گذاري هم چنان اشكالات زيادي دارد كه بخشي از آنها بنيادين است و به ندانم كاري مسئولان، سليقه مداري و مصلحت انديشي ها بازمي گردد.
براي مثال، بعد از بيست و سه دوره برگزاري جشنواره فيلم فجر هنوز مسئولان اصول و سياست هاي مشخص و مدوني جهت برگزاري، انتخاب و داوري فيلم ها ندارند و آثار يك سال سينماي ايران نه تنها جهت نمايش در جشنواره، براي نمايش عمومي و اكران با مشكلات بسيار همراه است. سينماگران ما هنوز تكليف خود را با چگونه فيلم ساختن نمي دانند كه اين بازمي گردد به بلاتكليف بودن مسئولان و مديران هنري در عرصه هاي حدود شرعي،قانوني و اخلاقي مضامين فيلم ها و نداشتن ضابطه هاي مشخص براي دادن مجوز كار به هنرمندان. با تغيير هر دوره مديريت نيز كار با ابهامات و با دشواري هاي بيشتر روبه رو مي شود. صرف نظر از مراكز متعدد تصميم گيري، يك مدير مطابق عقيده و سليقه، نوعي فعاليت هنري را حمايت مي كند و ديگري بر اساس بينش و ديدگاه هاي خود نوع ديگري را. و هركدام نيز مدعي درست بودن راه و روش خويش اند. به تعبيري ديگر مي توان گفت در جامعه هنري ايران، هر كس ساز خود را مي زند و هر كس براي خود تك خواني و تك نوازي مي كند. البته ممكن است گاه بعضي نغمه ها و سازها خوب خوانده يا زده شود اما اين موضوع استثناست. جامعه هنري يا به دليل عدم يكدستي، انسجام در تشكيلات، مديريت و سياست گذاري آن چنان دچار بي نظمي است كه قبل از اين كه نتيجه منفي اين وضعيت گريبان مديران را بگيرد، جامعه را با آسيب روبه رو مي كند.
ما ميراث دار يكي از برجسته ترين و گسترده ترين تمدن ها در بستر تاريخ بشر هستيم. در گذشته نيز ما را با سلاطين و كشورگشايي ها نمي شناختند؛ ما را با مجموعه اي از معارف عقلي، معرفت هاي فرهنگي و هنري مي شناختند. اكنون نيز به پشتوانه آن شايستگي ها مي خواهيم دنيايي از زيبايي، صلح و آرامش را در قالب آثار هنري به جهان عرضه كنيم...
مديران فرهنگي ما بايد از چنان بضاعتي برخوردار باشند تا كارگزار هنر ملتي باشند كه هنوز هم در پس قرن ها بر ميراث هنري خود فخر مي كند و قله هاي تفكر ناب هنري را در تفكر ديني خود مي بيند. ملتي كه با فردوسي و سعدي و با قصه هاي مولانا و شعر حافظ دمساز است و خود را يكي از ميراث داران بزرگ تفكر و هنر جهاني مي داند و هرگز نمي خواهد ساكن اقليم فرهنگ بيگانگان باشد.]]>
</TEXT>
</DOC>
<DOC>
<DOCID>HAM2-841012-135</DOCID>
<DOCNO>HAM2-841012-135</DOCNO>
<ORIGINALFILE>/1384/841012/world/_asib.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خود شيفتگي]]>
</TITLE>
<TEXT>
<IMAGE>/1384/841012/world/005607.jpg</IMAGE>
<![CDATA[
سميه شرافتي
شايد همه  ما در دوره هايي از زندگي خود با افرادي مواجه بوده ايم كه خود را در بسياري از جهات از ديگران برتر مي دانند و هميشه احساس خود بزرگ بيني و مهم بودن دارند: «من تا به حال هيچ گاه شكست نخورده ام»، «مي توانم با قدرت بيانم روي همه نفوذ داشته باشم»، «دست به هر چيزي مي زنم طلا مي شود.»، «آن قدر جذاب هستم كه همه ناخودآگاه متوجه من مي شوند» و من، من، من... اينها، جملات و عباراتي هستند كه از زبان انسان هاي خودشيفته بيان مي شوند. خودشيفتگي يكي از اختلالات روانشناختي محسوب مي شود. اين اختلال در دوران كودكي همه افراد ممكن است وجود داشته باشد. البته با گذراندن دوران رشد و خروج از كودكي انتظار مي رود كه اين اختلال به تدريج از بين برود. همگي ما در دوران كودكي خود و در چند هفته اول زندگي قبل از آن كه مادر و يا پرستار خود را بشناسيم حالتي از درخود رفتگي را تجربه كرده ايم. در سنين يك، دو و سه سالگي،  نيز باز هم همان حالات خودمحوري در تمامي كودكان ديده مي شود. كودك در اين سنين احساس مي كند كه همه چيز در انحصار اوست و تمامي دنيا و هر چيزي كه در اطرافش است بايد تحت تملك او باشند. اين حالات خودمحوري در كودك با افزايش سن و شناخت بيشتر او نسبت به دنيا و همچنين واقف شدن به اين موضوع كه ديگران لزوماً  مانند او نيستند و هر كسي آرزوها، افكار و عقايد خودش را دارد، تغيير مي كند. ولي اگر اين تغيير و تحول در كودك بوجود نيايد، شخصيت و هويت او در دوران بزرگسالي همچنان خودشيفته باقي مي ماند. دكتر ابوالقاسم مهري نژاد، روانشناس، در خصوص علل و عوامل خودشيفتگي مي گويد: «ارزش گذاري بيش از حد، مورد توجه قرار گرفتن و در رأس توجه بودن در طول دوران تربيت از عواملي هستند كه اين بحران را بوجود مي آورند. محدوديت روابط اجتماعي و عدم برخورداري از فرصت هايي كه فرد بتواند با همسالانش تعامل داشته باشد موجب پايداري اين اختلال مي شوند. همچنين ناامني، ترس، طرد و عدم تأييد از سوي اطرافيان از ديگر عواملي هستند كه باعث مي شوند توجه فرد به خودش معطوف شود.» دكتر مهري نژاد در خصوص ديگر عوامل تشديد خودشيفتگي مي گويد: «مهارت هاي تخصصي، برتري در ويژگي هاي جسماني، موفقيت هاي پي در پي و در نتيجه تشويق ها و ترغيب هاي بيش از حد نيز فرد را به سوي خود دوست داري سوق مي دهد.»
در اين اختلال تمام انرژي رواني فرد فقط متوجه خودش است. به طوري كه او ديگر قادر نيست علاقه و محبت خود را در مورد ديگران نيز به كار برد. اين افراد فقط مي توانند با كساني كه مثل آنها هستند و مانند آنها فكر مي كنند و مي انديشند، ارتباط برقرار كنند. اگر از آنها انتقاد شود و يا اگر در انجام كاري شكست بخورند، به سرعت واكنش نشان مي دهند. از ديگران بهره كشي مي كنند و در روابط بين فردي استثمارگرند، نسبت به ظاهر خود حساس هستند و از اطرافتان خود انتظار تعريف و تمجيد بيش از حد دارند. دكتر مهري نژاد در خصوص مهمترين علت اين اختلال مي افزايد: «براي اين اختلال يك علت مشخص شده وجود دارد و آن اين است كه فرد خودشيفته احتمالاً  در همدلي و روابط عاطفي با مادر خود دچار مشكل بوده و يا اين كه از طرف والدين خود بخصوص مادر در همان اوايل زندگي طرد شده است.»
آمارها شيوع تثبيت شده تعداد افراد خودشيفته در كل جمعيت را حدود 1 درصد پيش بيني كرده اند كه البته تصور مي شود تعداد آنها شايع تر از اين رقم است. همچنين تعداد افرادي كه به درمانگاه ها و كلينيك هاي تخصصي مراجعه مي كنند حدود 2 تا 16 درصدشان به اين اختلال مبتلا هستند. وجود ناهمگوني و به هم ريختگي در روابط اين افراد علاوه بر روابط خانوادگي و زناشويي روابط بين فردي و شغلي را نيز شامل مي شود. دكتر محمود ساعتچي روانشناس و عضو هيأت علمي دانشگاه علامه طباطبايي در خصوص مشكلات اين افراد در محيط كار و خانواده مي گويد: «اگر ويژگي هاي گوناگون فرد خودشيفته را مورد توجه قرار دهيم به اين نتيجه مي رسيم كه آثار منفي فرد خودشيفته در محيط كار بسيار متنوع و گسترده است. فردخودشيفته هدف زندگي خود را ارضاء نيازهاي خود مي داند و بنابراين علاقه و هدف اصلي او ارضاء خواسته ها و نيازهاي خويش است. به نيازهاي ديگران توجهي ندارد هر چند كه به ظاهر، تظاهر مي كند كه اين چنين نيست. بنابراين در محيط كار همه همكاران او با گذشت زمان بالاخره به مرحله اي مي رسند كه او را دوست داشتني نمي يابند، از همكاري با او اجتناب مي كنند و با شيوه هاي مختلف مي كوشند كه برخورد كمتري با او داشته باشند. به دليل آن كه فرد خودشيفته در مراحل گوناگون رشد شخصيت از ديدگاه فرويد، در اولين مرحله رشد شخصيت خود يعني نهاد متوقف شده اند، بنابراين براساس اصل كسب لذت و اجتناب از درد، عمل مي كنند. اگر چنين فردي مدير يك واحد باشد، به رشد و ارتقاء مهارت هاي شناختي، هيجاني و حركتي افراد تحت نظارت خود توجهي ندارد و همه تلاش خود را معطوف آن مي سازد كه از توان و استعداد و مهارت هاي آنان در جهت كسب امتياز و شهرت براي خود استفاده كند.» دكتر ساعتچي در ادامه، در خصوص مشكلات اين افراد با خانواده هايشان مي افزايد: «وضعيت چنين افرادي در خانواده هاي آنان نيز به همين سبك و سياق است.يعني همسر آنها به عنوان وسيله اي تلقي مي شود كه نيازهاي زيستي، اجتماعي و فرهنگي او را ارضاء كند و در نهايت همسر برايش ارزش جدي ندارد. روابط خانوادگي اين افراد معمولاً  مغشوش و درگيري هاي لفظي، مشاجره ها و عدم تفاهم در خانواده آنها زياد به چشم مي خورد. به عبارت ديگر مي توان گفت آثار و نتايج زندگي اين افراد در خانواده باعث ايجاد پريشاني فكري، اعتماد به نفس پايين و بسياري ديگر از افكار و نگرش هاي منفي در بين اعضا خانواده مي شود.»
اين اختلال ممكن است بسيار مزمن و صعب العلاج باشد و علاوه بر اختلالات ديگر نيز به همراه آن فرد را تهديد مي كنند. افسردگي و اضطراب بيمارگونه گرايش به الكل و مواد مخدر و... در اكثر مواقع به دنبال اين بيماري ظاهر مي شوند. براي كمك به اين بيماران انواع روش هاي درماني روانشناسي از قبيل روان درماني فردي، گروهي و محيط درماني به كار مي رود. البته اگر فرد خودشيفته در مقابل اين روش ها مقاومت كند، هيچ كدام از آنها نمي توانند مفيد واقع شوند. اين افراد حتي ممكن است در مقابل پزشك معالج نيز از خود مقاومت شديدي نشان دهند. از ميان تمام اين روش هاي درماني، گروه درماني بيشتر مفيد واقع مي شود.
در اين روش عده اي از افراد خود شيفته در جلسه اي با روانشناس ملاقات كرده و در اين ميان روانشناس با بررسي مشكلات مشترك آنها، برايشان برنامه هاي خاص درماني در نظر مي گيرد. اين بيماران در ارتباط با برخورد مستقيم با هم بهتر مي توانند به خود و به ديگر بيماران كمك كنند.]]>
</TEXT>
</DOC>
<DOC>
<DOCID>HAM2-841012-136</DOCID>
<DOCNO>HAM2-841012-136</DOCNO>
<ORIGINALFILE>/1384/841012/world/_asib.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[خودشيفتگي از ديدگاه تحليل رفتار متقابل]]>
</TITLE>
<TEXT>
<![CDATA[خودشيفتگي از اختلال هاي شخصيتي است كه در آن فرد حس خود بزرگ بيني و مهم بودن را در خود احساس كرده و در رفتار خود نشان مي دهد. چنين افرادي نياز به مورد توجه و تحسين قرار گرفتن بيش از اندازه دارند و در روابط متقابل خود بسيار آسيب پذير بوده و همواره از حالت نفساني شخصيت «والد كنترل گر» و يا گاهي «والد حمايت گر» با افراد ارتباط برقرار مي نمايند. يك خودشيفته همواره درصدد بهره كشي از ديگران مي باشد. آنها هميشه ارزش ها را بر اساس خوب يا بد و درست يا غلط بودن ارزيابي و طبقه بندي مي كنند و در روابط خود كمتر احساس و عواطف را در نظر مي گيرند.
در تئوري تحليل رفتار متقابل وضعيت هاي زندگي هر كودك در اوايل زندگي نتيجه گيري مي شود و اين وضعيت ها اولين برداشت هاي طفل درباره دنياي اطراف خود است و تا پايان عمر با او همراه خواهد بود. اين تصميم و نتيجه گيري در تمام احساس، افكار و ارزش ها و كلاً رفتار فرد تأثيرگذار مي باشد اين چهار وضعيت عبارتند از:
1. من خوب نيستم تو خوب هستي
2. من خوب نيستمتو خوب نيستي
3. من خوب هستمتو خوب نيستي
4. من خوب هستمتو خوب هستي
در شرايطي كه كودك در وضعيت سوم «من خوب هستم»، «تو خوب نيستي» موقعيت و شرايط خود را تثبيت كند حالت هاي خودشيفتگي در او ظاهر مي شود. كودكي كه در شرايط آمادگي پيدا نمودن وضعيت زندگي خود قرار دارد، چنانچه از طرف والدين و يا افراد نزديك آنها مورد آزار و اذيت و بي مهري قرار گرفته باشد و احساس كند «تو خوب نيستي» سرچشمه و منشاء نوازش را از خود مي گيرد و در وضعيت «من خوب هستم» قرار خواهد گرفت و به اين باور مي رسد كه من در مقابل ديگران قرار دارم و خود بايد خويشتن را نوازش و تيمار كنم. او براي زنده ماندن و زندگي به كسي تسليم نشده و درصدد مقابله با ديگران از طريق عدم ارسال نوازش و ممانعت از دريافت آن برمي آيد. انسان هاي خودشيفته افرادي هستند كه ارزش هاي اجتماعي و فردي را فقط در برابر خواسته خود مي دانند و رفتار خود را صحيح و به حق مي شمارند و همواره ديگران را مقصر قلمداد مي نمايند. افراد خودشيفته هر نوع خوب بودن ديگران را ناديده گرفته و يا آن را شرطي مي بينند.
شخصيتي كه خودشيفته است از محروميت نوازشي هم در رنج است و در نظر او هيچكس خوب نبوده، بنابراين نوازش خوب هم وجود ندارد. او در اطراف خود،  عده اي از افراد تائيد و تمجيدكننده را جمع مي كند تا او را به طور دائم تحسين كنند و در بازي هاي رواني كه ايجاد مي نمايد نقش مقابل را به نحوي مناسب اجرا نمايند.
پس شيوع عارضه شخصيتي خودشيفته ريشه در دوران كودكي هر فرد دارد و عوارض اجتماعي آن پس از رشد كودك مي تواند به شرح زير باشد:
- رابطه با ديگران فاقد هرگونه ارتباط مثبت و مستمر است.
- در ارتباط هاي شخصي هدف بهره كشي از ديگران مي باشد.
- انتظار دريافت هرگونه خدمات و نوازش و لطف بدون ارائه پاسخ متقابل را دارند.
- داراي عزت نفس پائين و شكننده هستند.
- همواره در جستجوي جلب تحسين و ارزش گذاري براي ظواهر مي باشد.
- خيال پردازي با اهداف غيرواقعي و به دنبال كمال گرايي رفتن از صفات فرد خودشيفته است.
براي درمان و به تعادل رسانيدن فرد خودشيفته نياز به روانكاوي و شايد در ادامه به گروه درماني باشد و اينگونه اختلالات رواني قابل كم رنگ شدن و يا حذف كامل مي باشد.
منصور بهرامي]]>
</TEXT>
</DOC>
<DOC>
<DOCID>HAM2-841012-137</DOCID>
<DOCNO>HAM2-841012-137</DOCNO>
<ORIGINALFILE>/1384/841012/world/_asib.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[حيله هاي رواني
به نظر من
بيست حقه ظريف از زبان حيله گر- هفته هشتم]]>
</TITLE>
<TEXT>
<![CDATA[اگر يك جمله يا عبارت را بدون توجه به مفهوم آن چندين بار با صداي بلند تكرار كنيم چه حالتي پيش مي آيد؟
جواب: مفهوم آن جمله تغيير مي كند يا به عبارت دقيق تر، درك ما نسبت به آن جمله تغيير مي كند. به نظر شما چطور؟ آيا به نظر شما هم تكرار پي در پي يك واژه مفهوم آن را در ذهن كمرنگ  مي كند؟ شما معمولاً چگونه به نظر خود مي رسيد؟
ما مي توانيم با يكديگر موافقت يا مخالفت كنيم، مي توانيم ابراز عقيده كنيم. معمولاً هنگام بحث عبارات(به عقيده من)،( به نظر من)، و(خوب اين نظر من است) را بسيار مي شنويم. اين عبارات بحث را كنترل مي كنند يعني هم مانع تداوم بحث مي شوند و هم مانع تشنج ميان دو طرف مباحثه ولي اين نكته را درنظر بياوريد كه اصولاً بحث كردن براي رسيدن به نقاط مشترك است، از نقاط اختلاف شروع مي شود و حين حركت و تداوم آن به نقاط اشتراك مي رسد. اگر بحث را در مرحله اختلاف متوقف كنيم، مدار حركت را و در واقع ارتباط را ناقص و نارسا ساخته ايم. بحثي كه به مشتركي نرسد از مزاياي مباحثه تهي است. اگر به علت ضعف بنيه رواني از مباحثه پرهيز كنيم، در بستر جامعه فرهنگهاي فردي به فرهنگ جمعي و تمدن تمايل نمي يابند. در جامعه ما، در ايران عزيز ما، افراد في نفسه و به طور فردي بسيار خوبند، جذابند، حتي لطيف و فعال هستند ولي همين فرد خوب و جذاب و فعال در امور جمعي مفيد واقع نمي شود چون روش هاي هماهنگ شدن با جمع را نياموخته و تمايلي هم نشان نمي دهد. يكي از عباراتي كه هر بحث را از جنبه پويايي خود محروم مي كند همين عبارت «به نظر من» است.
بياييد به نظر من را با نگاهي دقيق تر بنگريم. به نظر من يعني چه؟
اين عبارت مترادف(به عقيده من)نيست، مترادف(به ميل من) نيست، حتي مترادف(به رأي من)نيز نيست. رأي و عقيده و ميل شما دقيقاً مي تواند با نظر شما متفاوت باشد.
نظر يعني نگاه، يعني بينش. وقتي مي توان گفت به نظر من كه دقيقاً و به وضوح چيزي ديده شده باشد، اين يعني يقين! خطاپذيري يقين، نسبت به حدس و گمان و عقيده و ميل و رأي چگونه است؟ فكر كنيد.
هنگامي كه از عقايد خود صحبت مي كنيد، ممكن است ترديد داشته باشيد، هنگامي كه از ميل خود صحبت مي كنيد شايد جنبه موقت آن  را احساس كنيد، وقتي كه رأي خود را ابراز مي كنيد يا حكمي صادر مي كنيد همواره تحت تأثير پيچيدگي ها و حتي خطاهاي ذهني و ادراكي هستيد ولي هنگامي كه به چيزي به طور مستقيم و بي واسطه نگاه و نظر مي كنيد چطور؟
خواهيد گفت شايد كسي نظر كند ولي لوچ و احول باشد. دقت كنيد ما از خودمان صحبت مي كنيم. از آدم هاي عادي و معمولي و سالم.
هنگامي كه به طور مستقيم به چيزي نگاه مي كنيد، دريافت شما همراه تعيين و صراحت است. خود توفيق ديدن، مقارن با يقين است. مولانا مي فرمايد: «علم برتر از ظن و كمتر از يقين است» و سپس مي فرمايد: «مي كشد دانش به بينش اي عليم.» اين بينش همان نظر است.
آيا وقتي كه شما مي گوييد به نظر من، واقعاً به چيزي نظر كرده ايد؟ يا فقط اكتسابها، ترديدها و تقليد هاي خود را گزينش مي كنيد؟
وقتي در بحث روند منطقي و موشكافانه آن شما را به هر دليل خسته مي كند در آنجا مي گوييد به نظر من كه چنين است و چنان... در اين حالت آيا فقط قصد اثبات خود را نداريد؟ خود ذهني كه مي ترسد زير سؤال گرفته شود؟ يا خود ذهني كه پيش از سايرين درباره خود قضاوت و ارزشيابي مي كند.
دقت كنيد: ما فقط وقتي مي توانيم بگوئيم به نظر من كه واقعاً به چيزي نظر كرده باشيم. عيناً آن را ديده باشيم، نسبت به آن بصيرت يافته باشيم، بصيرت يعني يقين. تئوري، احتمال و تعصب هيچ كدام كيفيت يقيني ندارند. وقتي بينش اتفاق مي افتد، شما از پي دانش لازم را كسب كرده و با خود تركيب نموده ايد، با واقعيات بيروني پيوند خورده و تبديل به حقيقت تازه اي شده ايد كه قابل درك و بيان است. اين حقيقت را شما توليد كرده ايد نه مصرف. وقتي مي گوييد به عقيده من، شما مصرف كننده هستيد. مصرف كننده يك احتمال. هنگام مصرف، شما منفعل هستيد نه فعال. در حال انفعال پيوند شما با مكانيزم هاي پويا و زنده حقيقي، ضعيف و تأثيرپذير مي شود. هنگام انفعال، هر كس، به شدت، من سنگين ذهني خود را پر و بال مي دهد، هر چه سنگين تر، حركت كمتر و هر چه حركت كمتر باشد، حضور و تمركز پايين تر است ولي هنگامي كه به نظر من را به كار مي بريد، اگر حاصل بينش باشد، شما توليد كننده هستيد. فعال هستيد، در محيط يقين پويش خود گام مي زنيد، حذف من اتفاق مي افتد، ذهن سبك مي شود و حركت آسوده، حضور و تمركز بالا مي رود و خودآگاهي شما سر به راه و مؤدب مي شود. شايد كسي كه اولين بار عبارت به نظر من را به كار برد، نگاه دقيق خود را ابراز كرده بود، شايد او عبارت سنجيده اي وضع كرده بود ولي امروزه آنقدر اين عبارت را بدون توجه به مفهوم آن تكرار كرده ايم كه ديگر از مفهوم اصيل خود فاصله گرفته و حتي تهي شده است. عبارت به نظر من، گويي يك حيله ذهني است براي راكد نگه داشتن حركات خودشناسانه و در عين حال، محق جلوه دادن اين ركود.
آگاهي درون ما به طور دائم به دو بخش پنهان و آشكار تقسيم مي شود. بخش آشكار همان است كه نظر مي شود. آيا بخش پنهان آگاهي خود را در دسترس داريد؟
فكر كردن لذت بخش است. فكر كنيد، با خود خلوت كنيد، جهان خود را دوباره تعريف كنيد. از نو نگاه كنيد. زيبايي ديدني است، باور كردني است. اين يك نظر است نه يك عقيده!
مهشيد سليماني]]>
</TEXT>
</DOC>
<DOC>
<DOCID>HAM2-841012-138</DOCID>
<DOCNO>HAM2-841012-138</DOCNO>
<ORIGINALFILE>/1384/841012/world/_cultw.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[آموزش و پرورش در رسانه ها]]>
</TITLE>
<TEXT>
<IMAGE>/1384/841012/world/005619.jpg</IMAGE>
<![CDATA[
ابراهيم اصلاني
وقتي قرار است موضوعي مورد بي توجهي يا كم توجهي واقع شود، همه در اين باره به اتفاق نظر مي رسند. وضعيت آموزش و پرورش، مصداقي از اين مورد است. طبق توافقي اعلام نشده، آموزش و پرورش به صورت سوژه اي حاشيه اي درآمده است و آن قدر سوژه و مسأله مهم در جامعه وجود دارد كه كمتر نوبت به آموزش و پرورش مي رسد. علي رغم وجود مخاطب هيجده ميليون نفري از آموزش و پرورش اعم از دانش آموزان و معلمان و البته به اضافه والدين و ديگراني كه به نوعي با آن در ارتباط هستند، مسايل بنيادي آموزش و پرورش، به عنوان مسايل اساسي جامعه مورد توجهي در خور قرار نمي گيرند.
رسانه هاي جمعي هم به تبعيت از وضع موجود، كمتر به مسايل آموزش و پرورش مي پردازند. پرداختن به مسايل آموزش و پرورش در رسانه ها از چند حالت خارج نيست:
1- وجه سياسي موضوع- زماني كه وزير آموزش و پرورش استيضاح يا تهديد به استيضاح شود، يكي از مديران ارشد تغيير كند، اعتصابي رخ دهد، اعتراضي صورت گيرد و خلاصه آن كه، سوژه اي براي سياست بازان پيدا شود.
2- تغييرات كلي نظام آموزشي- به طور معمول، تغييرات جزيي در روند نظام آموزشي چندان به چشم نمي آيند، مگر آن كه انگشت روي موضوع حساسي گذاشته شود. تغييرات كلي نظام آموزشي به لحاظ آن كه تعداد بيشتري از مردم را درگير مي كند، بيشتر هم مورد توجه قرار مي گيرد.
3- ايام قبل از شروع سال تحصيلي- شايد مسايل آموزش و پرورش هيچ زماني به اندازه ايام قبل از شروع سال تحصيلي، سروصدا به پا نكند. مسايل ثبت نام، خريد كتب درسي و لوازم التحرير، مشكلات فضاهاي آموزشي استيجاري، انتخاب رشته دانش آموزان متوسطه، شهريه هاي مدارس غيرانتفاعي، كمك هاي مردمي و ساير هزينه هاي آغاز سال تحصيلي و مسايل مشابه ديگر، هر كدام به نوعي، سوژه اي مي شوند تا اسم آموزش و پرورش بيشتر به ميان آيد.
4- مقاله ها و برنامه هاي آموزشي- همه روزه چه در روزنامه ها و چه در صدا و سيما، توصيه ها و راهكارهاي زيادي در خصوص مسايل آموزش فرزندان و نحوه مواجهه والدين با اين گونه مسايل ارائه مي شود. اين، يكي از پرمشتري ترين مقوله هاي رسانه اي است. در زمينه مقاله هاي آموزشي، دو شيوه وجود دارد: يا صاحب نظران و كارشناسان ايراني خود دست به قلم مي شوند و مطالبي را مي نويسند و يا با استفاده از منابع خارجي كه اكثراً از سايت هاي اينترنتي گرفته مي شوند، مطالبي ترجمه شده و به چاپ مي ر سند. كثرت استفاده از مقاله هاي اينترنتي  در روزنامه ها و مجلات، با عنايت به تفاوت هاي فرهنگي، جاي تأمل و تعجب دارد. در برنامه هاي آموزشي صدا و سيما و به خصوص تلويزيون، در قالب فيلم، ميزگرد، پرسش و پاسخ تلفني و غيره، به مسايل آموزشي و روش هاي مواجهه با مشكلات پرداخته مي شود.
جايگاه آموزش و پرورش
در بين روزنامه ها، تنها روزنامه اي كه به طور مستمر به موضوع آموزش و پرورش پرداخته، همشهري است. همشهري در يك و نيم دهه اخير، در همه زمينه هاي آموزش و پرورش، اعم از موارد ياد شده و همچنين مسايل بنيادي، ديدگاه هاي صاحب نظران را منتقل كرده است. روزنامه هاي ديگري بوده و هستند كه نيم نگاهي هم به مسايل آموزش و پرورش داشته اند، اما اين نگاه، جدي و مداوم نبوده است. روزنامه هايي هستند كه صفحه اي را به آموزش و پرورش اختصاص داده اند، اما چنين صفحاتي، بيشتر با مقاله هاي آموزشي و عمدتاً مطالبي نه چندان جدي پر مي شوند. گاهي هم هفته نامه هايي با موضوع اصلي آموزش و پرورش، پا به عرصه نهاده اند كه بيشتر جنبه صنفي و سياسي داشته و مورد اقبال نبوده اند. مجله هايي هم به طور خاص وارد حوزه آموزش و پرورش شده اند كه دوام نياورده اند. به غير از فصلنامه تعليم و تربيت آموزش و پرورش كه پژوهشي است و انتشار آن نيز نامرتب است و بعضي ديگر از مجله هاي تخصصي كه در درون آموزش و پرورش چاپ مي شوند، به دلايل زيادي، مجله هاي ديگري كه مي توانند به صورت تخصصي به نقد و تحليل مسايل آموزش و پرورش بپردازند، وجود ندارند. شايد يك دليل اصلي عدم رونق مجله هاي تخصصي آموزش و پرورش و حتي عدم پا گرفتن صفحاتي جدي در روزنامه ها براي آموزش و پرورش، كم توجهي و عدم استقبال فرهنگيان از موضوع است. مقوله هاي معيشتي و رفاهي آن قدر در بين معلمان عموميت دارند كه كمتر كسي به مسايل بنيادي آموزش و پرورش فكر مي كند. البته معلمان بدون آن كه خود متوجه باشند، از ناحيه كم توجهي به مسايل بنيادي آموزش و پرورش و به جاي آن، تمركز بر مسايل معيشتي، ضررهاي بيشتري را متحمل خواهند شد.
گاهي فصلنامه ها و مجله هاي تخصصي هم وجود دارند كه در حوزه دانشگاه ها چاپ و منتشر مي شوند. اين مجله ها از گستردگي و تأثيرگذاري لازم برخوردار نيستند و مخاطب بسيار محدودي دارند.
در هر حال، به نظر مي رسد پا گرفتن نشريه يا نشريه هايي تخصصي و بنيادي در حوزه آموزش و پرورش، قبل از هر چيز وابسته به نياز و تقاضاي فرهنگيان دارد. در مرحله بعد، حضور چنين نشريه هايي، با رفع انسداد مديريتي در آموزش و پرورش مرتبطند. تا زماني كه در آموزش و پرورش وضعيتي ايجاد نشود كه چشم هايي براي ديدن و گوش هايي براي شنيدن وجود داشته باشند، گفتن و ناليدن و نقد كردن، ره به جايي نخواهند برد.
آموزش و پرورش در تلويزيون
تغيير روند محسوسي در برنامه هاي تلويزيوني در باره آموزش و پرورش ديده نمي شود. ديگر حتي از برنامه هايي چون سيماي مدرسه، باز باران و غيره خبري نيست. ظاهراً تلويزيون، رسالت اقتصادي خود را از رسالت فرهنگي جدي تر گرفته است. ورود تلويزيون به حيطه كنكور و اخيراً تحصيلات تكميلي، بيانگر آن است كه نمي خواهد از اين آشفته باز بي نصيب بماند. گزينه دو و سنجش سه، بر مبناي چه اهداف و سياست هايي شكل گرفته اند؟ گزينه دو قرار بود فرصتي براي آموزش هاي برابر ايجاد كند و با ارايه آموزش هاي كنكوري از طريق تلويزيون، باعث ايجاد زمينه هاي عدالت آموزشي شود اما گزينه دو الان در چه وضعيتي قرار دارد و از كجا به كجا رسيده است؟  ظاهراً اوضاع به قدري براي تلويزيون مطلوب بود كه برادري به نام سنجش سه، براي گزينه دو به وجود آورده است.
اگر روزنامه ها و مجله ها محدوديت هايي براي جذب مخاطب و فرهنگ سازي دارند، تلويزيون از بهترين موقعيت برخوردار است. تلويزيون اگر نخواهد صرفاً دنباله رو وضع موجود باشد و اگر بخواهد به رسالت فرهنگي خود عمل كند، مي تواند تأثيرگذاري بسزايي بر نگرش ها و رفتارهاي مردم داشته باشد. تلويزيون نه تنها كاري به مسايل بنيادي آموزش و پرورش ندارد، در ساير مسايل هم، با ساده ترين و سهل الوصول ترين روش ها عمل مي كند. برنامه هاي آموزش خانواده آكنده از سخنراني ها و بحث هاي مفصل است. تلويزيون به قدري كه براي آموزش آشپزي، ابتكار به خرج مي دهد و وقت و هزينه صرف مي كند براي مسايل مرتبط با آموزش و پرورش تلاشي نمي كند.
از اينها كه بگذريم، تلويزيون در برنامه هايي كه دارد هيچ گاه نظام مند و منسجم عمل نمي كند. اگر در گذشته، گهگاه شاهد برنامه هايي نسبتاً هدفمند و تأثيرگذار در حوزه آموزش و پرورش بوديم در حال حاضر، از آن مختصر هم خبري نيست. كدام برنامه تلويزيوني در حوزه آموزش و پرورش را سراغ داريد كه بين مردم و صاحب نظران معروف باشد؟
از صدا سيما انتظار مي رود علاوه بر راديو، از طريق امكانات ويژه و بي نظير تلويزيون، در حوزه آموزش و پرورش، به مسايلي از اين قبيل بپردازد:
- بررسي و تحليل بنيادهاي تربيت.
- اصلاح و تغيير نگرش هاي نادرست آموزشي.
- توسعه مهارت هاي زندگي.
- ايجاد زمينه براي روش ها و موضوع هاي نوين آموزشي.
- آموزش هاي خانواده بر مبناي شرايط و واقعيت هاي فرهنگي.
برنامه سازي در هريك از زمينه هاي ياد شده مي تواند مخاطبين خاص خود در سطوح مختلف را داشته باشد.]]>
</TEXT>
</DOC>
<DOC>
<DOCID>HAM2-841012-139</DOCID>
<DOCNO>HAM2-841012-139</DOCNO>
<ORIGINALFILE>/1384/841012/world/_cultw.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه
چگونه مدرسه اي شاد و با نشاط داشته باشيم؟]]>
</TITLE>
<TEXT>
<![CDATA[شكوفه مروي- سبزوار
در دنياي امروز، پژوهش هاي بسياري در زمينه فعاليت هاي گوناگون انساني، به قصد تحقق هر چه بهتر هدف هاي پيش بيني شده و دستيابي به بهره وري بيشتر انجام شده است. در اين پژوهش ها، عوامل شكل دهنده به فضاهاي آموزشي، همچون اندازه، تناسب، نور و رنگ نيز مورد بررسي قرار گرفته اند كه ايجاد محيط مناسب، به تمام اين عوامل بستگي دارد. آنچه در ادامه مي آيد، گوشه اي از نتايج اين پژوهش هاست كه به اختصار آورده مي شود.
***
مدرسه نقش بسيار مهمي در شكوفايي و باروري خلاقيت دانش آموزان دارد و مي تواند با داشتن فضايي مناسب، قدرت انديشه و مهارت هاي ذهني دانش آموزان را چنان تقويت كند كه به راحتي بتوانند، براي دست يافتن به راه حل هاي مناسب و واقع بينانه، به خلق ايده هاي نو بپردازند. در واقع، مدرسه مي تواند يادگيري را به يك فعاليت پر نشاط تبديل كند. براي اين كه مدرسه به چنين فضايي تبديل شود، راه هاي زياد و در عين حال ساده اي وجود دارند.
يكي از مهم ترين نكات در به وجود آوردن فضاي آموزشي مناسب، توجه به ديدگاه دانش آموزان و شرايط سني آنهاست؛ زيرا انسان ها در شرايط سني متفاوت، درك هاي متفاوتي از زيبايي دارند. مثلاً دانش آموزان دوره ابتدايي از يك نقاشي زيباي كودكانه، بيش از يك تابلوي خط يا نقاشي لذت مي برند و دانش آموزان دوره دبيرستان، سر در ورودي زيبا را بيشتر از نقاشي روي ديوار دوست دارند.
نكته مهم ديگر، توجه به جنسيت دانش آموزان است، زيرا جنسيت در كيفيت لذت بردن خود از آثار زيبا اثر مي گذارد. توجه به شرايط فرهنگي، اقليمي و بومي دانش آموزان نيز در رسيدن به اين هدف بسيار مؤثر است. معماري مدرسه هم بايد با بافت بومي منطقه هماهنگي و تجانس داشته باشد تا زيبا جلوه كند. لذتي كه دانش آموزان مناطق گرمسير و خشك از تماشاي يك تابلوي زيبا از درختان سرسبز يا درياي متلاطم كه روي ديوار مدرسه نصب شده است، مي برند، شايد بيشتر از لذتي باشد كه دانش آموزان مناطق شمالي كشور از ديدن همين تابلو مي برند؛ زيرا اين تابلو براي گروه اول غير تكراري و ابتكاري است و براي گروه دوم كه هر لحظه شاهد چنين منظره هاي زيبايي هستند، تكراري و احتمالاً غير جذاب است.
زيبايي در فضاي فيزيكي مدرسه مي تواند در تمامي عناصر و مكان هاي مدرسه، از جمله در ورودي، راهروها و ديوارهاي حياط تجلي يابد. در ورودي مدرسه، مكاني است كه دانش آموزان حداقل روزي دو بار از آن مي گذرند. بنابراين طرح، جنس، رنگ و اندازه آن در حالات روحي دانش آموزان تأثير مي گذارد. در زيبا با رنگ مناسب(گرم و شاد)، همراه با سردر جذاب، دانش آموزان را به داخل مدرسه فرامي خواند. حتي از مسافت دور آنان را جذب مي كند. خمودگي و خستگي آنان را كاهش مي دهد.در راهرو مدرسه نيز كه مكان عبور دانش آموزان است، مي توان با نصب آينه، آكواريوم يا تابلوهاي نقاشي و هنري خود دانش آموزان، زمينه را براي پرورش استعدادهاي آنان فراهم كرد.
حياط مدرسه به عنوان بخشي از فضاي فيزيكي مدرسه، نقشي قابل توجه در فرايند يادگيري دانش آموزان دارد. دانش آموزان پس از يك جلسه فعاليت فكري، در زنگ تفريح دقايقي از كلاس خارج مي شوند و به حياط مدرسه مي آيند تا رفع خستگي كنند و دوباره به كلاس بازگردند.
صاحب نظران تعليم و تربيت معتقدند كه براي گسترش فرهنگ مطالعه و تحقيق و حفظ و صيانت از فرهنگ اسلامي و ملي و براي دستيابي به توسعه فرهنگي، بايد آموزش هاي لازم در اين زمينه را از دوران كودكي و از مدرسه آغاز كرد؛ زيرا مدرسه دريچه  ورود به دنياي توسعه و پيشرفت و تعالي است. راه اندازي كتابخانه اي با تزئينات ساده و زيبا كه حاوي كتاب هاي متنوع و مورد علاقه دانش آموزان باشد، مي تواند آنان را به مطالعه علاقه مند كند و فرهنگ كتابخواني را بين آنها رواج دهد. براي گرايش دانش آموزان به عبادت جمعي نيز مي توان از رنگ آميزي و طراحي هاي زيبا در نمازخانه استفاده كرد.]]>
</TEXT>
</DOC>
<DOC>
<DOCID>HAM2-841012-140</DOCID>
<DOCNO>HAM2-841012-140</DOCNO>
<ORIGINALFILE>/1384/841012/world/_cultw.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[تازه ها]]>
</TITLE>
<TEXT>
<![CDATA[سنگ اندازان غار كبود
چاپ جديد رمان «سنگ اندازان غار كبود» نوشته «داوود غفارزادگان» از مجموعه  كتابهاي طلايي، كاري از واحد كودك و نوجوان دفتر ادبيات انقلاب اسلامي توسط انتشارات سوره مهر به بازار كتاب عرضه شد.
داوود غفارزادگان حدود دو دهه است كه در حوزه ادبيات كودك و نوجوان و بزرگسال قلم مي زند. از جمله آثار وي مي توان به پرواز درناها، آواز نيمه شب، ما سه نفر هستيم، دختران دلريز، فال خون و.. اشاره كرد. غفارزادگان به خاطر نگارش كتاب سنگ اندازان غار كبود به عنوان نويسنده برگزيده جشنواره بزرگ برگزيدگان ادبيات كودك و نوجوان(1358-1378)انتخاب شد.
اين كتاب كه براي رده سني نوجوان نوشته شده، به موفقيت هاي مهمي نايل شده است از جمله: ديپلم افتخار ششمين جشنواره كتاب نوجوان كانون پرورش فكري كودكان و نوجوانان، كتاب برگزيده سروش نوجوان و كتاب برگزيده جشنواره شهيد غني پور.كتاب در 222 صفحه، به شمارگان 3300 نسخه و با قيمت 2000 تومان به نوجوانان عزيز تقديم مي شود.
]]>
<IMAGE>/1384/841012/world/005613.jpg</IMAGE>
<![CDATA[
تخيل آفريننده
اگر چه زندگي سختي ها و تلخي هاي خود را دارد، اما دليل نمي شود كه منفي انديش باشيم. منفي انديشي زندگي را تباه مي كند. در مقابل آن پديده اي به نام تخيل آفريننده وجود دارد كه با بهره گيري از آن مي توان به نحو شايسته از قواي ذهني بهره جست. تخيل آفريننده يعني ايجاد خودباوري كامل، ايجاد روحيه ذهني پويا و مثبت و نيز يافتن استعداد آفرينندگي و كشف و شهود در خويش.
در كتاب تخيل آفريننده اثر مشترك دكتر ركس جانسون و دكتر ديويد سويندلي با موضوعاتي همچون معناي زندگي، شيوه هاي كاركرد ذهن، پويايي ذهني، روش هاي ريشه كني انديشه هاي منفي، تصديق هاي اثباتي ذهني و خلق اعتماد به نفس در خويش، آشنا خواهيد شد. اين كتاب توسط انتشارات پيك بهار در 104 صفحه و با ترجمه دكتر يحيي شمس چاپ شده است.
]]>
<IMAGE>/1384/841012/world/005616.jpg</IMAGE>
<![CDATA[
به فرزندان خود روش فكر كردن بياموزيد
دكتر ادوارد دبونو را بنيانگذار آموزش تفكر جانبي در جهان مي دانند. اين استاد بزرگ تا كنون در ده ها كشور به تدريس پرداخته و كتاب هايش به 33 زبان برگردانده شده است. وي از سال 1965 تا كنون به طور مشخص براي سلسله انديشه كار مي كند.
كتاب به فرزندان خود روش فكر كردن را بياموزيد، نوشته دكتر دبونو به موضوعاتي نظير رابطه سن و توانايي و رفتارهاي  فكري، طبيعت انديشه،  شيوه هاي آموزش انديشه ورزي به نوجوانان، اصول تفكر و انواع تمرين ها و بازي هاي فكري براي اين دوره سني پرداخته است.
اين كتاب توسط انتشارات پيك بهار و با ترجمه دكتر عبدالله رياضي استاديار دانشگاه در 318 صفحه منتشر شده است.
]]>
<IMAGE>/1384/841012/world/005610.jpg</IMAGE>
<![CDATA[
چگونه فرزنداني خوش رفتار داشته باشيم
يكي از مشكلات مبتلابه والدين اين است كه چگونه فرزندي خوش رفتار داشته باشند. رسيدن به پاسخ براي اين پرسش به ظاهر ساده منوط به آگاهي از موضوعات بسيار متنوع و اساسي است.
در كتاب چگونه فرزنداني خوش رفتار داشته باشيم، دكتر سال سيوير در 34 فصل به اين موضوع پاسخ داده است.كتاب مذكور توسط انتشارات پيك بهار و با ترجمه مهدي قراچه داغي در 278 صفحه منتشر شده است.]]>
</TEXT>
</DOC>
<DOC>
<DOCID>HAM2-841012-141</DOCID>
<DOCNO>HAM2-841012-141</DOCNO>
<ORIGINALFILE>/1384/841012/world/_econw.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نگاهي به آمارهاي متناقض بيكاري در كشور
تناقض آمار]]>
</TITLE>
<TEXT>
<IMAGE>/1384/841012/world/005622.jpg</IMAGE>
<![CDATA[
افروز پورهاشمي
با وجود آنكه اشتغال و افزايش نرخ بيكاري يكي از معضلات بزرگ اقتصاد كشور به شمار مي آيد، اما هنوز آ مار دقيقي براي تعيين نرخ بيكاري و حتي افراد شاغل و آ ماده به كار در كشور وجود ندارد. اين درحاليست كه درخصوص نرخ بيكاري نيز همانند بسياري از نرخ ها كه با ارائه آمارهاي گوناگون از سوي نهادهاي مختلف اعلام نرخ واحدي را دچار مشكل كرده است، با معضل آمارهاي متفاوت روبه رو هستيم.
آمار بيكاري در كشور از 10 درصد تا 13 درصد در نوسان است چنانچه نرخ بيكاري كه در سال 1379 معادل 25/14 درصد بوده است طبق اظهارنظر مسئولان طي سال گذشته كاهش يافته و به 3/10 درصد رسيده است. البته ناگفته نماند كه برخي از كارشناسان اين نرخ را واقعي نمي دانند و عدد واقعي را حدود 17 درصد ارزيابي مي كنند.
براساس اطلاعات آماري سازمان مديريت و برنامه ريزي، طي سال گذشته بالغ بر 6/2 ميليون نفر در سطح كشور بيكار وجود داشته است كه اين رقم در سال هاي آينده افزايش خواهد يافت. جالب اين جاست كه وزير كار و امور اجتماعي چندي پيش در خبري اعلام كرد كه هم اكنون حدود 7 ميليون نفر نيروي فارغ التحصيل دانشگاهي بيكار در سطح كشور داريم.
دكتر سيدمحمد جهرمي در همين زمينه مي گويد: در اينكه مشكل اشتغال در كشور وجود دارد شكي نيست، اما بايد اذعان كرد كه حدود 85 درصد متقاضيان كار فاقد مهارت هاي لازم براي اشتغال هستند.
وي با اشاره به اينكه طبق سند چشم انداز 20 ساله بايد نرخ بيكاري تا پايان سال 1394 به 7 درصد كاهش يابد، افزود: براساس سند فرابخش توسعه اشتغال و كاهش بيكاري، نرخ بيكاري كل كشور بايد تا پايان برنامه چهارم توسعه به 4/8 درصد برسد.
در اين ميان نرخ بيكاري زنان نيز به 3/9 درصد، نرخ بيكاري جوانان به 6/12 درصد، نرخ بيكاري فارغ التحصيلان دانشگاه ها به 4/8 درصد و نرخ بيكاري مناطق روستايي به 8/4 درصد كاهش يابد.
جهرمي با تاكيد بر اين نكته كه هم اكنون 12 درصد بيكاري كامل و 6 درصد نيز اشتغال غيركامل در كشور داريم گفت: تا سرمايه گذاري و برنامه ريزي درستي انجام نشود مشكل اشتغال حل نخواهد شد.
وي افزود: با پيش بيني هاي انجام شده در زمينه اشتغال طي برنامه چهارم توسعه بايد به طور متوسط سالانه 896 هزار و 660 شغل جديد در بخش هاي مختلف اقتصادي كشور ايجاد شود كه طبق اعلام سازمان مديريت و برنامه ريزي بخش صنعت و معدن با 285 هزار و 648 شغل در رتبه اول اشتغال زايي قرار خواهد گرفت.
كاهش يك درصدي نرخ بيكاري
سازمان مديريت و برنامه ريزي براساس آمار موجود اعلام مي كند كه طي برنامه سوم توسعه سالانه 580 هزار شغل ايجاد شده است كه اين رقم در قياس با 383 هزار شغل جديد در برنامه دوم و 281 هزار شغل جديد در برنامه اول توسعه چشمگير است اما بايد گفت طبق برنامه سوم توسعه بايد 750 هزار فرصت شغلي جديد در كشور ايجاد مي شد كه از اين رقم تنها 580 هزار شغل جديد محقق شده است.
درست است كه طبق گفته وزير كار و امور اجتماعي حل معضل بيكاري نيازمند عزم ملي است و براي نيل به اين مهم نيز بايد سياست هاي پولي و بازار كالا و خدمات همگام با اشتغال باشند، اما با نگاهي اجمالي به تفاوت آ مارهاي ارايه شده مي توانيم دريابيم كه عدم ارايه آ ماري يكسان و مشخص تاكنون مانع نيل به موفقيت دست اندركاران در حل اين مشكل شده است.
چنانچه طبق آمار سازمان مديريت و برنامه ريزي نرخ بيكاري در تابستان امسال معادل 5/10 درصد برآورد شده است كه در همين زمينه رئيس مركز آمار ايران رقم فوق را در مدت ذكرشده 9/10 درصد و وزير كار و امور اجتماعي 12 درصد عنوان مي كند.
به گفته دكتر حميدرضا نواب پور، نرخ بيكاري در بهار امسال 9/11 درصد بوده است كه با يك درصد كاهش در تابستان امسال به 9/10 درصد رسيده است.
وي افزود: ما نيز معتقديم اطلاعات دقيق آماري بازار كار مي تواند منجر به ارائه راهكارها و درنتيجه آن كاهش نرخ بيكاري شود به همين دليل هم فعاليتمان را از ابتداي امسال گسترده تر كرده ايم.
افزايش نرخ تورم به بيكاري دامن مي زند
باوجود آنكه فقدان اطلاعات واحد آماري از بازار كار و عدم انجام برنامه ريزي هاي دقيق از علل اساسي بيكاري در كشور به شمار مي آيد، اما نظرات توليدكنندگان مبني بر اينكه افزايش نرخ تورم به بيكاري دامن مي زند را نيز نبايد ازنظر دور بداريم. چنانچه به گفته سيد محمد موسوي ريزي مديرعامل تعاوني هاي توليدي و خدمات توليدكنندگان ايران، به دليل افزايش نرخ تورم كه اغلب هم ناشي از برخي اظهارنظرات مسئولان است، اشتغال بخش كشاورزي كه در سال 1375 معادل 35 درصد بوده است هم اكنون به 23 درصد كاهش يافته كه خود نشانگر سيل مهاجرت روستائيان به شهرهاست.
وي تاكيد كرد: براي حل مشكل اشتغال به جز ارايه آ مارهاي كارشناسي و سرمايه گذاري لازم بايستي دولت تلاش كند تا نرخ تورم كه احتمالا تا 2 سال آينده به 15 درصد نيز مي رسد را پايين بياورد تا توليدكنندگان با عرضه محصولات با قيمت مناسب بتوانند هرچه بيشتر به ايجاد شغل هاي پايدار و غيرپايدار بپردازند.
اولويت حفظ اشتغال موجود بر ايجاد فرصت هاي جديد شغلي
در همين زمينه نماينده كارگران در شوراي عالي اشتغال كشور نيز مي گويد: در واقع مركز آمار ايران متولي ارايه آمار است اما سازمان مديريت و برنامه ريزي و وزارت كار هركدام جداگانه آمار بيكاري را اعلام مي كنند، آماري كه كاملا با يكديگر درتناقضند.
به گفته حسن صادقي، وزير كار و امور اجتماعي در ابتداي تصدي پست وزارتي خود نرخ بيكاري را 27 درصد اعلام كرده بود كه با گذشت مدتي آن را 17 درصد عنوان كرد و اخيرا نيز نرخ 12 درصدي را بيان كرده است.
وي اظهار كرد: علت اين تناقض آماري براي وزارت كار و امور اجتماعي به منابع خبري متفاوت برمي گردد كه همين موضوع براي نهادهاي گوناگون صدق مي كند كه نتيجه آن هم چيزي نيست جز عدم امكان برنامه ريزي منظم براي حل مشكل اشتغال.
وي با اشاره به اينكه وزارت كار و امور اجتماعي باتوجه به اين آمارهاي متناقض بر چه اساس مي خواهد اقدام به برنامه ريزي براي حل مشكل اشتغال كند، گفت: تا زماني كه تعريف درستي از شاغل و بيكار نداشته باشيم و آمار واقعي نيز در دسترس نباشد برنامه ريزي ها نمي توانند مفيد فايده قرار گيرند.
صادقي تاكيد كرد: در شرايط كنوني اشتغال موجود درحال انحلال است كه نمونه بارز آن وضعيت واحدهاي توليدي چرم، نساجي و درودگري است، لذا احياي اين شغل ها از ايجاد فرصت هاي جديد شغلي مهم تر به نظر مي رسد.
وي با انتقاد از اينكه هم اكنون اشتغال مولد به اشتغال غيرمولد و مصرفي تبديل شده است، افزود: فاكتور رشد اقتصادي نبايد به عنوان فاكتور اشتغال زايي تلقي شود چراكه به تبعيت از سرمايه گذاري اشتغال روي مي دهد.
ايجاد 900 هزار فرصت شغلي جديد
به هرحال با وجود آنكه طبق سند چشم انداز 20 ساله بايد سالانه حدود 900 هزار فرصت شغلي جديد علاوه بر تثبيت فرصت هاي شغلي موجود باتوجه به توزيع بخشي و استاني تعيين شده ايجاد شود، اما بسياري از دست اندركاران به دنبال عدم توفيق دولت در دوره هاي گذشته چندان نسبت به اجراي اين سند خوش بين نيستند.
از طرف ديگر تا زماني كه اطلاعات دقيق و جامعي از بازار كار در دسترس نباشد برنامه ريزي دقيق براي حل مشكل اين بازار نيز چندان كارساز نخواهد افتاد.
وزير كار و امور اجتماعي اخيرا در كنفرانس خبري خود وعده داده تا 60 درصد اطلاعات آماري مربوط به بازار كار تا پايان شهريورماه سال آينده تهيه و ارايه شود. هرچند اين ميزان توفيق هم جاي اميد دارد، اما حل مشكل بازاركار نيازمند اشراف صددرصدي مسئولان به آمار دقيق و جامع است چراكه با ارايه آمارهاي متناقض از سوي مسئولان راه به جايي نخواهيم برد.]]>
</TEXT>
</DOC>
<DOC>
<DOCID>HAM2-841012-142</DOCID>
<DOCNO>HAM2-841012-142</DOCNO>
<ORIGINALFILE>/1384/841012/world/_econw.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سايه روشن]]>
</TITLE>
<TEXT>
<![CDATA[فرش ايران نياز به توجه بيشتر دارد
فارس: در نمايشگاه هاي فرش بايد علاوه بر جنبه هاي فروش و جنبه هاي اقتصادي، به معرفي و جنبه هاي ديگر اين صنعت نيز توجه كرد.
به گزارش ستاد خبري جشنواره قالي هاي ايران، محمدرضا عابد، با اشاره به فعاليت هاي محدود بخش خصوصي در برگزاري نمايشگاه هاي فرش، گفت: در بيشتر نمايشگاه ها و جشنواره هاي فرش دولت دست اندركار است و زمينه را فراهم مي كند تا بخش خصوصي در نمايشگاه شركت كند و غرفه بگيرد. اما بخش خصوصي علاقه چنداني به برگزاري مستقل جشنواره ندارد چرا كه هزينه هاي برپايي نمايشگاه سنگين است.
وي افزود: دولت فضاي نمايشگاهي در اختيار دارد اما بخش خصوصي بايد هزينه  زيادي كند تا محلي براي اين كار در اختيار بگيرد كه برايش صرف نمي كند. عابد خاطرنشان كرد: در چنين شرايطي اگر بخش خصوصي اين كار را انجام مي دهد بايد فرصت را غنميت شمرد به خصوص اگر به جنبه هاي ديگري از قبيل معرفي و ارائه ارزش هاي فرش نيز توجه شود. معاون گروه آموزش مركز ملي فرش ايران با اشاره به جشنواره قالي هاي نفيس ايران افزود: اين جشنواره فرش هاي مناطق بزرگ فرش بافي مثل اصفهان، نايين، تبريز و قم را به نمايش گذاشته اما اگر فراگيرتر عمل شود بهتر است. وي ابراز اميدواري كرد: در سال هاي آينده فرش هاي شهرهاي ديگر از قبيل كاشان، ساروق، همدان و غيره را هم به نمايش درآورند.
عابد در پايان گفت: فرش نفيس تعريف خاصي دارد و ممكن است در همه جاي ايران فرش هاي نفيسي بافته شود و اين جشنواره بايد هر سال به منطقه اي خاص بپردازد.
هشدار كميسيون اروپا به شركت مايكروسافت
اتحاديه  اروپا شركت  مايكروسافت  را به  اعمال  مجازات  هاي  تازه  تهديدكرد.
به  نوشته  روزنامه  فايننشال  تايمز در اينترنت  كميسيون اروپا اتهامات  رسمي را عليه  شركت  مايكروسافت  به  خاطر پيروي  نكردن  از قوانين  ضد انحصار از ماه  مارس  2004 مطرح  كرد و هشدارداد اين  شركت  ممكن  است  در اوايل  سال  آينده  با مجازات  مالي  روبروشود.به  نوشته  فايننشال  تايمز اين  هشدار حاكي  از تشديد كشمكش  بلند مدتي است  كه  بين  مايكروسافت  و كميسيون  اروپا وجود داشته  است .اين  نخستين  بار است  كه  اتحاديه  اروپا در بخش  قوانين  ضد انحصار، شركتي  را به  چنين  تخلفي  متهم  كرده  است . اين  هشدار بيست  و يك  ماه  پس  از آن مطرح  شد كه  كميسيون  اروپا دريافت،  مايكروسافت  قوانين  رقابتي  اتحاديه  اروپا را ناديده  گرفته  است .
چين ذخيره كم طلا در اين كشور را تهديدي عليه اين كشور خواند
اداره  مبادلات  ارزي  چين  اعلام  كرد پايين  بودن  ميزان  ذخيره  طلا در اين  كشور تهديدي  جدي  براي  مبادلات  ارزي  پكن  بشمار مي رود.
به  گزارش  واحد مركزي  خبر از پكن،  اين  اداره  در گزارشي  با اشاره  به  اينكه ميزان  ذخاير طلاي  چين  ششصد تن  است  تأكيد كرد اين  كشور بايد در دوره  كوتاه مدت ذخاير طلاي  خود را براي  كاهش  مخاطرات  مالي  به  دو هزار و پانصد تن برساند.
اقتصاددانان  چين  خاطرنشان  كرده اند ميزان  ذخاير طلاي  چين  در درازمدت  بايد به  سه  هزار تن  برسد تا وابستگي  اين  كشور به  ذخاير ارزي  حاصل  از صادرات و سرمايه  گذاري  خارجي  كاهش  يابد. ذخيره  طلاي  چين  4/1درصد از مجموع  ذخيره  ارزي  اين  كشور است.]]>
</TEXT>
</DOC>
<DOC>
<DOCID>HAM2-841012-143</DOCID>
<DOCNO>HAM2-841012-143</DOCNO>
<ORIGINALFILE>/1384/841012/world/_econw.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصادانرژي]]>
</TITLE>
<TEXT>
<![CDATA[تلاش چين براي كاهش مصرف انرژي
زنگ  پي  يان  معاون  نخست  وزيرچين ، وضعيت  تامين انرژي  در اين  كشور رامشكل  و پيچيده  دانست  وگفت : چين  به دنبال  كاهش  مصرف انرژي  به نسبت  ارزش  توليد ناخالص داخلي  اين  كشور براي  سال  2010 ميلادي  است  .
به  نوشته  روزنامه  چاينا ديلي  چاپ  پكن ، معاون  نخست وزيرچين  روز گذشته  در پكن ، گفت  كه فزوني  گرفتن  تقاضابرعرضه  انرژي ، كمبودمنابع ، محدوديت  توليدمنابع ، فناوري هاي  نه  چندان  پيشرفته  اكتشاف واستخراج  و تحولات بازار بين المللي  انرژي  از مشكلات  چين  محسوب  مي شود.وي  تصريح  كرد كه  براي  حل  اين  مسايل  بايد منابع  انرژي  را توسعه  داد و به آن  تنوع  بخشيد و خودكفا شد.به  گفته  زنگ  پي  يان ، هدف  چين  براي  سال ،2010 كاهش  مصرف  انرژي  به  نسبت ارزش  توليد ناخالص  داخلي  اين  كشور است .
معاون  نخست  وزير چين ، گفت  كه  عرضه  انرژي  بايد بهبود يافته  و تضمين  شود ونياز اين  كشور طي سال هاي  آينده  به  واردات  نفت  و گاز افزايش  خواهد يافت .وي  گفت  چين  براي  تامين  امنيت  انرژي  نيازمند ذخاير استراتژيك  نفتي  است و از اين  سياست  حمايت  خواهد شد.به  گفته وي ، چين  با توجه  به  قيمت  كنوني  نفت ، براي  ذخيره سازي  آن استفاده  نمي كند.
چين  خريد نفت  از بازار بين المللي  بابهاي  بالابه  منظور انباشت  آن در ذخاير راهبردي  اين  كشور را اقدامي مخاطره  انگيز مي داند.چين  در حال  ارزيابي  راه هاي  ديگري  براي  افزايش  ذخاير نفتي  است  و اكنون نيز در حال  تنظيم  برنامه اي  براي  ساخت  تسهيلات  ذخيره  نفت  مي باشد.
آمارنشان  مي دهد كه  سهم  انرژي  جايگزين  در منابع  مصرفي  انرژي  چين  نيز تاسال  2020 ميلادي  به  15 درصد خواهد رسيد. اين  رقم  اكنون  هفت  درصد است .
اندونزي بزرگترين صادر كننده و ژاپن بزرگترين وارد كننده ال.ان.جي جهان
مهر: مركز اطلاعات انرژي آمريكا بزرگترين وارد كنندگان و صادركنندگان گاز طبيعي فشرده(ال.ان.جي)جهان را در سال 2004 اعلام كرد.
پس از ژاپن نيز ديگر كشور آسيايي يعني كره جنوبي دومين وارد كننده بزرگ ال.ان.جي جهان محسوب مي شود. كره جنوبي در سال 2004 مجموعا يك تريليون و 48 ميليارد فوت مكعب گاز ال.ان.جي وارد كرد.
در اين گزارش كشور اندونزي با صدور يك تريليون و 219 ميليارد فوت مكعب ال.ان.جي بزرگترين صادر كننده ال.ان.جي جهان در سال 2004 بوده است.
پس از اندونزي كشور مالزي با صدور يك تريليون و 21 ميليارد فوت مكعب دومين، و الجزاير با 878 ميليارد فوت مكعب سومين صادر كننده بزرگ ال.ان.جي جهان در سال 2004 بوده اند.
ديگر صادركنندگان بزرگ ال.ان.جي جهان در سال 2004 به ترتيب عبارتند از: قطر با 858 ميليارد فوت مكعب، ترينيداد و توباگو با 497 ميليارد، نيجريه با 467 ميليارد، استراليا با 460 ميليارد، برونئي با 357 ميليارد و عمان با 323 ميليارد فوت مكعب.
بنابر اعلام مركز اطلاعات انرژي آمريكا در سال 2004 مجموعا 6 تريليون و 453 ميليارد فوت مكعب گاز طبيعي در سطح جهان مبادله شده است كه تقريبا دو سوم آن روانه بازارهاي شرق آسيا و مابقي روانه بازارهاي عمده اروپا و آمريكاي شمالي شده است.]]>
</TEXT>
</DOC>
<DOC>
<DOCID>HAM2-841012-144</DOCID>
<DOCNO>HAM2-841012-144</DOCNO>
<ORIGINALFILE>/1384/841012/world/_idea.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[گزارش همايش جهاني «زيبايي شناسي دين» - واپسين بخش
تجلي امر قدسي]]>
</TITLE>
<TEXT>
<IMAGE>/1384/841012/world/005643.jpg</IMAGE>
<![CDATA[
مريم وحدتي _ عليرضا كشوري
اشاره: در نخستين بخش گزارش حاضر، خلاصه اي از سخنراني هاي دكتر ديناني، رولاند پيچ، حبيب شهبازي، و سام الخطاوي، از نظر خوانندگان گرامي گذشت. اينك واپسين بخش گزارش را مي خوانيم:
نهج البلاغه، تناسب لفظ و معنا
سيد محمد مهدي جعفري، دانشيار دانشگاه شيراز با ارائه مقاله اي درباره آفرينش هاي هنري «نهج البلاغه» هنر را از ويژگي هاي فطري انسان دانست كه در سرشت هر انساني نهفته است. او گفت: كسي كه بتواند اين ويژگي سرشتي را از نهانگاه وجود خويش به جهان بيرون بياورد و به شكلي آن را به ديگران بنماياند، هنرمند ناميده مي شود.
وي ادامه داد: علي(ع)همان انسان كاملي است كه در زمينه هنر و بهره بردن از سرشت پاك و زيباي خود بيشترين بهره ها را برده است و آفرينش هايي در سخن پديد آورده كه همه صاحب نظران و زيبايي شناسان را به شيفتگي واداشته است. گويي در روند خدا گونه شدن در بهره مندي از صفات جمال و كمال الهي، از همه پيشتر شناخته است و بر چكاد سلسله جبال «تبارك الله احسن الخالقين» ايستاده است.
وي افزود: در سخنان امير المؤمنين(ع)زيبايي لفظ و استفاده از صنايع بديعي، بدون هيچ تصنعي، همراه با هماهنگي و ايقاع و تأثير ژرف پند و اندرز و قاطعيت و كوبندگي آن، يكجا به چشم مي خورد.
جعفري در بخشي ديگر از سخنان خود گفت:تمثيل از زيباترين موضوعات علم بديع به شمار مي رود و سخنان امير المؤمنين(ع)سرشار از چنين هنرنمائي شگفت انگيز است.
امام(ع)همه موجودات جاندار و بي جان را داراي يك روح و يك مسير و در حركت به سوي يك هدف مي بيند و مي داند. اين دانش و بينش از جهان بيني توحيدي او سرچشمه گرفته است و پيوسته به اين موجود ظلوم و جهول كه با پروردگارش پيمان بست بار امانت را به منزل نهايي برساند، بانگ مي زند و هشدار مي دهد تا آن روح ساري و جاري در همه اشياء  و جنب و جوش آنها را دريابد و از آنها باز پس نماند و هماهنگ با كاروان آفريدگان رهسپار ديار كمال شود. تصويري كه علي(ع)از آفرينش، كيفر، عذاب، دوزخ و... ترسيم مي كند. تمثيلي است حقيقي از واقعيتي موجود در همه زمان ها و مكان ها كه نه با چشم دل بلكه با چشم سر و نه در جهان تخيل بلكه در عالم واقع هم به روشني مي توان ديد. اما خواب غفلت و غرور قدرت و حال سلامت نمي گذارد چنين درس روشن و گرانبهايي را فراگرفت و به كار بست. ليكن آهنگ سخن امام به گونه اي است كه هيچ هشياري با شنيدن آن از لذت مستي سر بر نمي تابد. و هيچ مستي با چنان بانگي بي خبر نمي خوابد.
زيبايي شناسي نيايش
محمد والدمن، روحاني مسلمان اتريشي ديگر سخنران اين همايش در مقاله خود با عنوان«زيبايي شناسي نيايش» با طرح اين پرسش كه آيا در فضاي حاكميت مطلق و بندگي  جايي براي زيبائي وجود دارد و اگر وجود دارد چگونه زيبايي در اين فضا متصور است به برخي از معيارهاي زيبايي اشاره كرد و گفت: پديده زيبا داراي اوصاف زير مي باشد:
1- نشأت گرفته از واقعيت باشد. 2- نقش تربيتي ايفا نمايد. 3- برخوردار از اتحاد، تعادل يا هماهنگي و درخشش رنگ باشد. 4- ضرورتاً در انسان، خوشايندي ايجاد نمايد. 5- نماد خيراخلاقي باشد. 6- مظهر آزادي پديده باشد. 7- تربيت زيبايي شناختي به سوي آزادي داشته باشد. 8- درخشش معنوي ايده آل داشته باشد. 9-جلوه اي از كمالات الهي باشد.
10)برخوردار از تناسب خاصي باشد كه متناسب طبع انسان و خوشايند او باشد.
او سپس افزود: با توجه به اينكه ديدگاه اسلام، ديدگاه حقيقي و واقع بينانه در اين مسئله است. مي توان اين ديدگاه را به طور مكمل براي ديدگاه هاي متفكران غربي در نظر گرفت و همان گونه كه فلسفه اخلاق، بحث نشأت گرفتن خير و شر افعالي از حقيقت مطرح است. در بحث زيبايي شناختي نيز نيايش از افعال اخلاقي انسان به شمار مي آيد. به همين خاطر، معيارهاي خير و شر نيز بر آن اطلاق مي گردد و از آن جهت كه نيايش، انسان را به خدا نزديك مي كند، از خير اخلاقي نيز برخوردار مي باشد. زيبايي يكي از كمالات جهان هستي است و در بعد اخلاقي، تنها افعالي را مي توان زيبا ناميد كه داراي كمال باشند. اما اگر فعلي، فاقد كمال باشد، نمي توان مفهوم زيبايي برآن اطلاق نمود. از اين جهت افعالي كه انسان را از هدف اخلاقي خود، يعني رسيدن به بهشت يا قرب الهي دور نمايد، فاقد كمالند. اين گونه افعال در عرف دين، گناه ناميده مي شوند و طبيعتاً افعال زشتي هستند. اما افعالي كه داراي كمال باشند، افعالي هستند كه انسان را به هدف اخلاقي خود و به كمال برسانند، يعني او را به بهشت، يعني قرب الهي، نزديك مي كنند. اين گونه افعال، چون داراي كمال مي باشند، زيبا نيز مي باشند پس همان گونه كه خير و شر اخلاقي ناشي از حقيقت و از هستي مي باشد، زيبايي افعال نيز ناشي از حقيقت و واقع مي باشد و زيبايي در اشياء، تجلي زيبايي خداوند است و در افعال، تجلي زيبايي خداوند همراه با خير اخلاقي است.
معرفت شهودي
آقاي دكتر اصغر فهيمي فر، استاديار دانشكده صدا و سيما كه مقاله اي با عنوان «بررسي نظريه هاي آفرينش هنر و نسبت آنها با الهام، شهود و حقيقت» در اين همايش شركت كرده بود، گفت: هنر نتيجه تعامل هنرمند با طبيعت و هستي است و به تعبير ديگر درك زيبايي و انعكاس آن در هنر منوط به ايجاد نسبت بين ذهن با خارج از ذهن است. كميت و كيفيت اين تعامل است كه مكاتب و سبكهاي هنري و فرضيه هاي زيباشناختي را مي سازد. در اين ارتباط دو فرضيه وجود دارد. فرضيه بازنمود و فرضيه بيان آيا هنر بازنمود و تقليد طبيعت است و يا تجلي روح و بيان حالات عاطفي هنرمند در تعامل با طبيعت و هستي است؛ اين دو رويكرد به آفرينش هنر به مرور مبدل به نظريه هاي زيباشناختي و فلسفي شده اند كه به قول هايدگر در كتاب «سرآغاز آفرينش هنري» تاريخ هنر محل تعارض اين دو نظريه است. مسامحتاً مي توان مدعي شد كه در تئوري بازنمود و تقليد كه موضع هنرمند، موضعي بيشتر منفعلانه است خلق اثر نتيجه و مرهون مهارت فني هنرمند در تقليد است و از اين نظر هنر به حيطه صنع و صناعت نزديك مِي شود. اين تئوري عمدتاً زيرساخت آثار كلاسيك اروپايي را شكل مي دهد كه از يونان آغاز شده و تا امروز كم و بيش ادامه دارد.
دكتر فهيمي فر اضافه كرد:نظريه دوم يعني هنر به مثابه بيان كه سهم اساسي را به منظر و روح زيباشناخت هنرمند در درك و كشف، ارزش گذاري و در نهايت بيان و تفسير ذهن هنرمند از حقيقت مي دهد از طرفي بر زمينه اي عرفاني _ شهودي و الهي قابل تحليل و بررسي است و از طرفي بر زمينه اي كاملاً نفساني و شيطاني. هنرهاي شرقي و همچنين سهم عظيمي از هنر اروپايي مشمول اين نظريه قرار مي گيرد. دماغ شرقي به قول ويل دورانت دماغي رمزور بوده و بالطبع طبيعت و وجود را از زاويه لايه هاي ذهني خود مي بيند و تفسير مي كند و هنر، صورت زيباشناخت اين تفسير است. لذا هنر شرقي و خاصه اسلامي در زمره اين تئوري قرار مي گيرند.
او افزود: فلسفه در اسلام با وجود و وجودشناسي آغاز مي گردد و كار فيلسوف معرفت به وجود است. لذا در فلسفه هنر اسلامي انعكاس هستي و نه طبيعت صرف هدف قرار مي گيرد. طبيعت عالم كثرات و جزييات است در حالي كه وجود، مطلق و ثابت است. گرايش هنر اسلامي به ترسيم كليات و صور ابدي و ثابت متكي بر اين نوع وجودشناسي است. البته هنرمند اسلامي طبيعت را فراموش نمي كند بلكه مي كوشد تا از جهان طبيعت به عالم هستي پل بزند و دنياي ناديدني را از طريق دگرگون كردن منطق مادي طبيعت متجلي كند. هنر اسلامي از وجود و وجودشناسي آغاز مي كند و از اين نظر هنرمند با فيلسوف و عارف تشابه دارد. هنرمند به جاي توجه صرف به موجود به وجود معطوف است از اين روي به انعكاس صرف از دنيا و جزييات بسنده نمي كند و به عالم حقايق كلي رجوع مي كند. در اين راستا هنرمند تا جايي پيش مي رود كه هيچ چيز جز خدا نمي بيند و همه چيز او، به سوي او مي شود. در اين جا ديگر هنرمند به معناي انسان ارزشگذار و خودبنياد آن چنان كه در انديشه دكارتي تعريف مي شود محو مي گردد و شاهد و مشهود يكي مي شود. اين نظريه فلسفي و عرفاني همان است كه تحت عنوان نظريه «وحدت وجود» از آن نام مي برند.
يوسف احديت
غلامرضا جلالي ديگر سخنران همايش در رابطه با موضوع «سرچشمه هاي زيبايي شناسي دين» گفت: براساس داده هاي عرفاني، توجه عقل به عنوان اول ماخلق الله، به يوسف احديت، منشأ پيدايش حُسن شد و توجه او به پديده ها موجب پيدايش حزن و نگاه او به خودش سبب پيدايش عشق گرديد.
او در ادامه افزود: هنرمند سالك مي تواند سه رويكرد نسبت به موضوع هنري خود داشته باشد. رويكرد به يوسف احديت، رويكرد به موجودات و رويكرد به خود. در حالت اول او نمي تواند به زيبايي شناسي حقيقي برسد. چون سرآغاز حُسن، يوسف احديت است. او خود منزه از صورت، وصف و رنگ است و در عين حال جامع جمال و كمال.جمال احديت منشأ دل فريبي و كمال او منشأ قهر است. تقابل جمال و كمال ظاهري است. در باطن هر جمالي كمالي نهفته است و در باطن هر كمالي، جمالي؛ يعني در هر جمالي حيرت و در هر جلالي رحمت وجود دارد.
همه اسماء و صفات الهي كه در آن معني لطف باشد، صفات جمالي هستند مثل باري، مصور، جميل، مبدي، بديع و محيي و موجودات همه در نفس الامر از حيث اطلاق مظاهر اسماء جمالي هستند. جمال او حقيقي و جمال جهان صوري و اعتباري است.
جلالي آنگاه گفت: صورت هاي زيبا اموري نوراني و مجرد هستند كه از وراي حجاب در عالم شهادت انعكاس مي يابد. اين صورت ها از ديد حواس ظاهري پنهانند و هنرمند سالك در مراقبه زيبايي است كه صورت هاي تنزيل يافته را تأويل مي كند و با استفاده از زبان رمز آنها را در قالب هاي بصري مي نماياند. مشروط به اين كه خود به حالت جمع دست يافته باشد و مفهوم جمع آن است كه «تو را از تو بربايد.» در اين حالت است كه جان آگاه هنرمند سالك به مشاهده جمال تأمل مي آيد و عقلي كه فاروق اشياء است از نظر او مستور مي گردد.
او ادامه داد: نقطه مقابل جمع تفرقه است. از نظر عرفا تفرقه بدون جمع تعطيل و جمع با تفرقه توحيد است. جمع اصل است و تفرقه فرع. هرگاه هنرمند اعمال خويش به خود ببيند در تفرقه است و اگر آنها را براي ثابت ببيند در جمع است.
و به اين منظور بايد از حس بهره جست. جلالي اين حركت را پيامبرانه دانست و اضافه كرد، در رويكرد دوم يعني توجه هنرمند سالك به موجودات، زيبايي شناسي او صوري و اعتباري است. او ممكن است مست قدح هاي صور كشته و بت پرست باشد.مشكل دوم در رويكرد هنرمند سالك به پديدارها، كثرت گرايي حسي و ماندن در حيات است كه عما و عدم بصيرت را به دنبال دارد.مشكل سوم، دچارشدن هنرمند پديدارگرا به حزن است. چون جهان پديده ها جهان تفرقه ها و فناپذير است تأمل در آنها منشأ حز ن است مگر اين كه حزن به سرور انجامد و هنرمند از اين ورطه كه فاقد پيام است برهد.در رويكرد سوم يعني توجه هنرمند به خود، عشق زاده مي شود. حضور عشق در يك عمل هنري امري ضروري است،چون عشق مشاطه گر است و جهان مجازي را چونان جهان حقيقي مي تواند بيارايد و بنماياند.
او در پايان سخنان خود گفت: اين نگاه است كه عبور از خود را به هنرمند سالك مي آموزد و انديشه او را تا حضرت مثال و خيال بالا مي برد. هنرمند سالك از راه پيوند خيال متصل نهاد خود به جهان پهناور خيال منفعل آثار هنري خود را به اوج مي رساند.
تجلي امر قدسي
همايون همتي كه براي ارايه مقاله زيبايي شناسي و دين به دلايلي موفق به ارايه كامل مقاله خود نشده بود، طي مصاحبه اي با خبرنگار روزنامه همشهري در تشريح مقاله خود گفت: زيبايي شناسي به عنوان يك علم در گذشته بين دانايان يونان و فيلسوفان مسيحي قرون وسطي و فلاسفه جديد و معاصر مطرح بوده است. اين يك رويكرد به دين است. رويكرد ديگري كه نسبت به دين وجود دارد در قالب مناسك و كمك ها، اعتقادات و جزئيات و باورهاي ديني است، يا اين كه دين تجلياتي دارد كه به شكل تشكيلات، نهادهاي ديني، سوگواري ها و رقص هاي مذهبي، موسيقي آئيني، معماري معابد و مساجد تجلي مي كند. ما وقتي اين گونه به دين نگاه مي كنيم، آن را به احساس فرو كاسته ايم چنان كه «فردريش شلاير ماخر» مي گويد: دين فقط نوعي احساس محض است كه دين را نبايد به اين شكل نگريست. دين محتواي شناختاري و معرفتي دارد. اگر اين گونه  بنگريم، در متن آموزه هاي ديني و به خصوص اسلام، هم مناسك است، هم باور و هم احساس و هم نماد هاي ديني و حتي پوشاك ديني و معماري ديني مي توان يافت. مثلاً در كليساهاي قرون وسطي به شكل مستطيل و در آن فرد حالت يك مسافر را دارد كه در حال گذر از طبيعت به ماوراء طبيعت است و اين مسافر بودن را به خاطر آدمي مي آورد. در عصر اخير همه چيز در دل طبيعت ختم مي شود و گويي هيچ بيروني متصور نيست و هرچه هست درون چارچوب طبيعت و محنت كده عالم ماده حل و فصل مي شود؛ گويي كه انسان به شكل حلقه به دور خود مي چرخد.
او در ادامه گفت: اين ديالكتيك ظهور امر قدسي است كه از يك سو به ساحت حريم كبريايي نمي توان نزديك شد و پر جبرئيل در آنجا مي سوزد و از سوي ديگر جذاب است. اين ترس، آميخته با لطف و جذبه است كه مؤمن را به خود فرا مي خواند و اجازه مي دهد كه در عين اين كه از او حريم بگيرد، با او رابطه برقرار كند و حاجت بطلبد. لذا فراتر از عقل و درك آدمي است. اين ديالكتيك امر قدسي كه در پديدارشناسي دين مطرح است در تمامي مناسك، باورها و سمبل ها و در تمام آموزش هاي ديني و بيرون از آموزش ها به شكل معماري، خوشنويسي، موسيقي، نقاشي و... به خصوص از ديدگاه اگزيستانسياليستي، هنر امري وجودي است و با وضعيت بشري سروكار دارد. او در خاتمه گفت: هنري كه نغمه اوست و ما را با او آشنا مي سازد نوعي عبادت و بلكه برترين عبادت است..
تابلويي از قرآن
ابوالفضل حري، در مقاله خود با عنوان «تصوير و تصويرپردازي و انسجام ساختاري متن در پرتو قرائت تنگاتنگ سوره والعاديات»، صدمين سوره قرآن را از نظر تصوير و تصويرپردازي عموماً و روابط ساختاري ميان آيات و انسجام متن سوره خصوصاً مورد امعان نظر قرار داد. او در اين راستا ابتدا به شأن نزول سوره اشاره كرد و آن گاه سامان صوري و محتوايي سوره را مورد بررسي قرار داد و گفت: سوره عاديات يازده آيه دارد. آيات اين سوره را مي توان در سه بخش جاي داد: پنج آيه اول كه بيشتر جنبه تصويري دارند و در حكم پنج تابلو(image)عمل مي كنند؛ سه آيه بخش دوم كه به بيان حقايق درباره انسان مي پردازد و سه آيه آخر كه روز محشر را به تصوير مي كشند. در ابتدا به نظر مي آيد كه سه بخش سوره مجزا از هم اند اما با اندكي تأمل درمي يابيم كه ميان اين سه بخش هم به لحاظ مضمون و هم شكل رابطه  ساختاري منسجم و اندام وار وجود دارد. به لحاظ رتوريكي در سوره عاديات، تشبيه مورد نظر تشبيه امور محسوس به امور معقول و از نوع مركب است؛ در تشبيه مركب وجه شبه از دو يا چند چيز انتزاع شده است: حركت اسبان، بيرون آمدن آتش از سنگ، غارت كردن و در ميان گرفتن دشمن، مجموعه اموري است كه يك حركت به هم پيوسته را به ذهن متبادر مي سازد. در مجموع اجزاي مختلف اين سه بخش در حكم دو تابلوي حسي(5  آيه اول)و تابلوي عقلي(6 آيه بعدي)عمل مي كند. از اين رو در اين سوره، ناسپاسي انسان نسبت به خداوند و حريص بودن او نسبت به مال دنيا و برانگيختگي او از قبر(مشبه/ مقسم عليه)با حركت اسبان و آتش بيرون آمدن از سم ها و برانگيختن غبار و در ميان گرفتن دشمن(مشبه به/مقسم)داراي ارتباط اندام وار است. هر بخش سوره به اقتضاي بافت كلام و حال و هواي سخن، جو، موسيقي و وزن مختص به خود را دارد. بخش اول كه به حمله اسب سواران مي پردازد داراي وزن بريده و نيرومند با تپش تند و سريع است درست مثل حركت خود اسبان كه گاه به دو مي روند، گاه يورتمه و گاه چهارنعل. بخش دوم كه به بيان احوال و سرنوشت انسان مي پردازد داراي آهنگي سنگين، ممتد و كشيده است كنود، شديد- قبور، صدور و خبير. در واقع سوره به آرامي از يك صحنه به بخش ديگر حركت مي كند. به گونه اي كه وقتي به آيه آخر مي رسيم، هر چيز چه نحو، بافت كلام، وزن و موسيقي و چه معنا، مضمون و درونمايه به يك نقطه ثابت و ايستا مي رسند، همان گونه كه حركت اسبان با در ميان گرفتن دشمن به سكون و آرامش مي رسد. اسبان مأموريت خود را انجام مي دهند، اوج و فرود سوره نيز به پايان مي رسد و جملگي در يك مكان جمع مي شوند: حضور در پيشگاه الهي كه اول هر چيز است و منشأ هر حركت اوست.]]>
</TEXT>
</DOC>
<DOC>
<DOCID>HAM2-841012-145</DOCID>
<DOCNO>HAM2-841012-145</DOCNO>
<ORIGINALFILE>/1384/841012/world/_sciew.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نگاهي به خواص درماني گردو
غذاي خدايان رومي]]>
</TITLE>
<TEXT>
<IMAGE>/1384/841012/world/005640.jpg</IMAGE>
<![CDATA[
كشمش و گردو سال ها است كه به عنوان دو يار جدا نشدني، زينت بخش سفره ها و جيب هاي دانش آموزان بوده و هست و لذت خوردن مشتي گردو و كشمش، به ويژه در سرماي پاييز و زمستان هيچ گاه فراموشمان نمي شود.
پژوهش ها نشان مي دهد گردو به دليل خواص بي نظيرش به عنوان «دارو» مطرح بوده و پزشكان مصرف گردو را توصيه مي كنند تا جايي كه از آن به عنوان «غذاي ويژه مغز و قلب» ياد مي كنند.
آنچه در پي مي خوانيد، خواص گردو و تأثير تركيبات ويژه آن بر بدن است.
***
تاريخچه
درخت گردو يكي از كهن ترين درختان جهان، بويژه در ميان درختان ميوه است. قدمت اين درخت به 100 سال پيش از ميلاد مسيح باز مي گردد.اولين بار حدود 8 هزار سال پيش گردو يا بهتر بگوييم درخت گردو در فرانسه كشف شد؛ اما بعضي نيز معتقدند خاستگاه درخت گردو ايران است و پس از ايرانيان، رومي ها و سپس يوناني ها درخت گردو را شناختند و گردو در ميان رومي ها به «غذاي خدايان» شهرت يافت و اندكي پس از آن نهال گردو از روم به انگليس برده شده و چيزي حدود 100 سال پيش از ميلاد مسيح گردو به انگليسي ها معرفي شد.
تركيبات گردو
پژوهش ها نشان مي دهد گردو تركيبات ويژه اي دارد كه آن را به عنوان يك دارو و ميوه خوش خوراك مطرح مي كند.
گردو غني از چربي هاي غيراشباع شده و مفيد است كه اين تركيبات باعث كاهش ميزان كلسترول خون مي شود. 100 گرم گردو داراي تركيباتي به اين شرح است:
297 كيلوژول انرژي، 1/14 گرم پروتئين، 9/64 گرم چربي شامل؛ 8/5 گرم چربي اشباع شده، 2/13 گرم روغن هاي غيراشباع مونو، 9/45 گرم روغن هاي غيراشباع پلي،
5/9 گرم اسيد چرب امگا سه(omega-3 )، 4/36 گرم اسيد چرب امگا شش(omega-6)؛ اسيد چرب ترانس كمتر از 1/0 گرم؛ 3/4 گرم هيدرات كربن؛ 63 گرم قند ويژه خشكبار؛ 10 گرم فيبر و 3/1 ميلي گرم سديم.
اين تركيبات از بهترين تركيبات موجود در طبيعت براي حفظ سلامتي بدن است.
فوايد مصرف گردو
گردو تأثير بسزايي در كاهش ميزان كلسترول، كاهش ميزان كلسترول بد(ldl)و افزايش كلسترول خوب(hdl)دارد. مصرف گردو باعث تبديل كلسترول بد به خوب شده و به اين ترتيب مانع از بروز سكته هاي قلبي و مغزي مي شود. از ديگر فوايد مصرف گردو مي توان به موارد زير اشاره كرد:
* مهار راديكال هاي آزاد و جلوگيري از تبديل راديكال هاي آزاد به كلسترول بد(ldl).
* كاهش ميزان چربي اشباع، كه عاملي جهت گرفتگي رگ ها به ويژه رگ هاي قلب و مغز و بروز سكته هاي قلبي يا مغزي.
* افزايش حالت الاستيسيته(ارتجاعي)ديواره رگ ها و سهولت گردش خون؛ اين مسأله باعث جلوگيري از بروز سكته قلبي و مغزي مي  شود.
* محافظت از آنتي  اكسيدان ها و جلوگيري از  از بين  رفتن آنتي اكسيدان ها، مهم ترين تركيبات از بين برنده راديكال هاي آزاد.
* كاهش ميزان پروتئين c؛ پروتئين c عاملي جهت التهاب رگ ها و ايجاد سكته قلبي و مغزي است.
* كاهش ميزان icam1، vcam1 و
e-selection كه هر سه عواملي جهت افزايش چسبندگي ديواره رگ ها و در نتيجه بيماري هاي قلبي به ويژه سكته قلبي است. مصرف گردو ميزان اين سه فاكتور را به شدت كاهش مي دهد.
* گردو غني از امگا سه(omega-3)است و اين تركيبات باعث شده تا گردو ملقب به «غذاي اختصاصي مغز» شود.
* جلوگيري از ساخته شدن سنگ در كيسه صفرا و ابتلا به سنگ كيسه صفرا.
* جلوگيري از تبديل شدن سلول ها به سلول هاي سرطاني با تنظيم تقسيم سلولي سلول هاي بدن.
خواص ويژه گردو
علاوه بر فوايدي كه برشمرديم، گردو به دليل دارا بودن 6 تركيب مهم،  خواص اختصاصي دارد كه اين ويژگي ها را به خوراكي ويژه تبديل كرده است:
* اسيد چرب امگا سه(omega -3)؛ گروه غني از اسيد چرب امگا سه است. اين اسيد باعث جلوگيري از ابتلا به بيماري هاي قلبي، افزايش آستانه هوشياري مغز و افزايش توان فراگيري و تقويت حافظه، جلوگيري از التهاب ريه ها به ويژه در بيماران مبتلا به آسم و كاهش مشكلات افراد مبتلا به آسم، جلوگيري از ابتلا به رماتيسم، التهاب هاي پوستي چون اگزما(نوعي حساسيت پوستي)و «پزوريازيس»(بيماري التهاب مزمن پوست كه با تغيير شكل پوست و فلسي شدن پوست در نقاطي چون آرنج، زانو و... مي شود.)
* اسيد گاليك و الاژيك؛ اين دو اسيد باعث افزايش مقاومت سيستم ايمني بدن و جلوگيري از ابتلا به سرطان مي شود.
* چربي هاي غيراشباع مونو؛ كه باعث كاهش اثرات نامطلوب كلسترول و كاهش ميزان كلسترول و ديگر عوامل ايجاد بيماري هاي قلبي مي شود.
* پلي فنل ها، گردو حاوي 16 نوع پلي فنل است، اين پلي فنل ها خاصيت آنتي اكسيداني دارند. گردو با داشتن اين تركيبات استثنايي راديكال هاي آزاد را از ميان برده و آنتي اكسيدان ها را حفظ مي كنند.
* آلفالينولييك اسيد(ala)؛ گردو با داشتن اين تركيب باعث كاهش ميزان پروتئين c و افزايش ميزان اسيد چرب امگا سه در بدن مي شود.
* منگنز و مس؛ گردو غني از منگنز و مس است. اين دو ماده معدني از ضروري ترين كوفاكتورها(co-factor)براي تعدادي از آنزيم ها بوده و بدون اين كوفاكتورها فعاليت آنزيم ها مختل مي شود. منگنز و مس باعث تقويت عملكرد آنتي اكسيدان ها مي شوند.
پزشكان مصرف روزانه يك انس _ 34/28 گرم _ گردو را ضروري مي دانند؛ اين ميزان براي بيماران قلبي يك و نيم انس _ 52/42 گرم توصيه مي شود... سلامت باشيد.
مهتاب صفر زاده خسرو شاهي]]>
</TEXT>
</DOC>
<DOC>
<DOCID>HAM2-841012-146</DOCID>
<DOCNO>HAM2-841012-146</DOCNO>
<ORIGINALFILE>/1384/841012/world/_sciew.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[همايش ها]]>
</TITLE>
<TEXT>
<![CDATA[هشتمين همايش بين المللي جيوه، آلوده كننده بين المللي
1- تاريخ برگزاري: 11- 6 آگوست 2006
2- مكان برگزاري: آمريكا/ مادسيون
3- پست الكترونيكي:
babiarz@cae.wisc.edu
4- صفحه الكترونيكي:
http://www.mercury2006.org/
5- نيم نگاه: استفاده بي رويه از جيوه، از سال 1990 ميلادي يعني چيزي حدود 16 سال پيش آغاز شد و باعث شد تا جيوه به عنوان شاخص آلودگي بسياري از آلودگي هاي زيست محيطي به ويژه در كشورهاي صنعتي، مطرح شود. اين همايش نيز با هدف بحث و تبادل نظر درباره جيوه عنصري قابل جذب در بدن؛ جيوه، تركيبات و مشتقات آن، انتشار جيوه در طبيعت و آلودگي هاي زيست محيطي ناشي از آن، مرگ آبزيان در اثر آلودگي منابع آبي با جيوه، تدوين استانداردهاي جديد براي مصرف جيوه در صنعت، بيماري هاي ناشي از آلودگي با جيوه در انسان، حيوانات و گياهان؛ پژوهش هاي جديد در زمينه از بين بردن آلودگي هاي زيست محيطي ناشي از جيوه؛ راه هاي كنترل آلودگي محيط زيست با جيوه و... برگزار مي شود. پژوهش ها مي تواند به صورت مقاله، عكس، فيلم و پوستر ارسال شود.
هفتمين همايش و نمايشگاه بين المللي تكنولوژي آب(ecwatech2006)
1- تاريخ برگزاري: 30 مه تا 2 ژوئن 2006
2- مكان برگزاري: روسيه/ مسكو
3- پست الكترونيكي:
s.malying@sibio.com
4- صفحه الكترونيكي:
http://www.ecwatech.com
5- آخرين مهلت ارسال مقاله: اول مارس 2006
6- نيم نگاه: شيوه صحيح استفاده از منابع آبي به ويژه در صنعت يكي از راه هاي جلوگيري از به هدر رفتن آب است. همايش ecwatech براي بررسي نكاتي چون؛ حفاظت از منابع آبي، خالص  كردن آب شهري و آب مورد استفاده در صنعت، استفاده مناسب از منابع آبي براي توليد انرژي؛ ذخيره كردن آب، شيوه هاي جديد خالص كردن آب شرب، شيوه هاي صحيح اندازه گيري آب به ويژه منابع زيرزميني آب؛ دستگاه ها و تجهيزات جديد مورد استفاده در صنعت آب، منابع زيرزميني و شيوه فرآيند كردن آب هاي زيرزميني براي مصرف؛ بهبود آب به ويژه آب شرب و افزودن افزودني هاي مجاز به آب شرب و... برگزار خواهد شد.]]>
</TEXT>
</DOC>
<DOC>
<DOCID>HAM2-841012-147</DOCID>
<DOCNO>HAM2-841012-147</DOCNO>
<ORIGINALFILE>/1384/841012/world/_sciew.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">علمی فرهنگی.علمی</CAT>
<CAT xml:lang="en">Science and Culture.Science</CAT>
<TITLE>
<![CDATA[نكته
تسخيركنندگان آسمان تجاري
نسل جديد هواپيماهاي مسافربري]]>
</TITLE>
<TEXT>
<IMAGE>/1384/841012/world/005637.jpg</IMAGE>
<![CDATA[
عميد نمازي خواه
رسيدن به سرعت هاي مافوق صوت براي شركت هاي هواپيمايي آرزوي بزرگي بود تا زماني كه هواپيماي كنكورد با همكاري كشورهاي فرانسه و انگليس ساخته شد كه هواپيماهايي با سرعت مافوق  صوت بود، كنكورد تهديد بزرگي براي شركت ها و خطوط هوايي ديگر حساب مي شد، زيرا در آينده اي نه چندان دور مسافران وقت را غنيمت مي شمردند و با استفاده از اين هواپيما كمتر از نصف زمان پروازي، هواپيماهاي ديگر را در كنكورد مي گذراندند.
اين موضوع با وجود تمامي مشكلات ادامه يافت تا اين كه در ماه جولاي سال 2000 ميلادي كنكورد كمي پس از زمان بلند شدن با زمين برخورد كرد و در اين سقوط 113 نفر از مسافران آن جان باختند. با وجود تمام مشكلات امنيت پروازي براي مسافران هواپيماهاي مافوق صوت و ايجاد فرودگاه هاي مناسب براي فرود آنها، باز هم كشور ژاپن شروع پروژه هواپيماي مسافربري مافوق صوت را اعلام كرد.
به گفته آقاي اشنايدر استاد دانشگاه هوانوردي و فضانوردي: شركتي كه بتواند سرعت هواپيماهايش شش برابر و قيمت بليتش را متعادل سازد، آسمان آينده را تسخير خواهد كرد.
يكي از مشكلات هواپيماهاي مسافربري مافوق صوت ايجاد نيروي مقاوم بالا(drag)در بال ها و بدنه است. اين مشكل نيز توسط موسسه تحقيقات هوا فضاي ژاپن(jaxa)حل شده است. هرچه نيروي مقاوم(drag)كمتر باشد، ميزان برد پروازي بيشتر و ميزان مصرف سوخت نيز پايين مي آيد. مهندسان تراز اول هوافضاي ژاپني به دنبال ساخت بهترين نوع پلت فورم(بال و بدنه و سازه اصلي)هستند كه بيشترين بازده آيروديناميكي را داشته باشد.
موتورهاي هواپيماي مافوق صوت آينده از نوع موتورهاي سرعت بالاي توربيني هستند كه پس از آزمايش حدس زده مي شود كه به سرعت هاي 5/5 ماخ يعني محدوده ابرصوتي نيز برسد.
تست پروازي هواپيما توسط راكت هاي سوخت جامد انجام شد كه متأسفانه در آزمايش سال 2002 هواپيما از راكت هاي كمكي جدا شد و سقوط كرد. در ادامه آزمايش سرانجام در چهاردهم ژوئن سال 2005 ژاپن و فرانسه قراردادي به امضا رساندند تا با همكاري يكديگر پروژه هواپيماي جت تجاري مافوق صوت را به پايان رسانند.
تاكنون پس از سه سال تحقيقات منسجم در زمينه ساخت و گسترش نسل جديد هواپيماهاي مسافربري و به خصوص تمركز خاص تحقيقات در ساخت بدنه هاي سبك از جنس مواد مركب كامپيوزيت دو كشور همكار اميدوارند كه محصولشان را تا سال 2015 به بازار عرضه كنند. اين هواپيما توانايي حمل 300 مسافر(سه برابر كنكورد)را دارد و فاصله بين نيويورك تا توكيو را در 6 ساعت مي پيمايد.
ژاپني ها تحقيقات جديدي براي جلوگيري از آلودگي  صدايي آغاز كرده اند و به دنبال پلت فورمي هستند كه در سرعت هاي مافوق صوت عكس العمل صوتي از خود نشان ندهد.
از طرف ديگر، ابرقدرت صنعت هوا فضا به ژاپن اجازه نخواهد داد كه در عرصه رقابت، كشور ديگري سربلند كند. آمريكا هم با بودجه تحقيقاتي هنگفت به دنبال تكميل پروژه x43-a است.
x43-a تمام تست هاي پروازي اش را انجام داده و در آخرين پرواز به سرعت هاي 8 الي 10 برابر سرعت صوت رسيده است. اين پرنده كه از موتور اسكرم جت هوادم(ari breathing)بهره مي برد قرار است در مدل هاي گوناگون مسافربري، نظامي، جاسوسي استفاده شود.
ساخت يك هواپيماي ابرصوتي(سرعت هاي بيشتر از 5 ماخ)و تبديل آن به يك هواپيماي مسافربري، كاري منحصر به فرد است كه تنها از دست ناسا برمي آيد.
به هر حال بايد عاقبت رقابت تسخير آسمان تجاري را شاهد باشيم و پرتوان ترين بازوي اين جنگ، صنعت هوافضاي كشورهاست.]]>
</TEXT>
</DOC>
<DOC>
<DOCID>HAM2-841012-148</DOCID>
<DOCNO>HAM2-841012-148</DOCNO>
<ORIGINALFILE>/1384/841012/world/_sporw.htm</ORIGINALFILE>
<ISSUE>دوشنبه 12 دي 1384</ISSUE>
<DATE calender="Western">2006-01-02</DATE>
<DATE calender="Persian">1384/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[تربيت بدني در آموزش و پرورش ايران
ورزش كودكان]]>
</TITLE>
<TEXT>
<IMAGE>/1384/841012/world/005628.jpg</IMAGE>
<IMAGE>/1384/841012/world/005625.jpg</IMAGE>
<![CDATA[
محمدرضا منصوريان
مهم اين است كه امروز مشكلات و موانع اجرايي در راه پرورش كودكان از سوي نهادهاي موظف به انجام اين كار شناخته شده و چنانچه مورد حمايت جدي تري قرار گيرد، مي توان نگاه خوشبينانه اي به آينده آن داشت
در سال هاي اخير ورزش و تربيت بدني در ميان كودكان و نوجوانان به شدت گسترش يافته است. امروزه شمارش تعداد دقيق كودكاني كه در كل جهان با ورزش سروكار دارند، خيلي دشوار است و با توجه به اهميت اين پديده در ميان آنها مي توان گفت كه به همين دليل ورزش سازمان يافته تأثير معني داري بر خود كودكان و جامعه به عنوان يك كل بر جاي گذاشته است. آثار به دست آمده از تحقيقات انجام شده در اين زمينه نشان مي دهد كه از طريق ورزش، كودكان با نظم اجتماعي و ارزش هاي موجود در جامعه راحت تر آشنا مي شوند و همواره جايگاهي جهت توسعه و اجراي مهارت هاي خود در اختيار خواهند داشت. فرض بر آن است كه ورزش براي آموزش مسئوليت و شكل دادن رفتار موفقيت آميز بسيار مفيد و سودمند است. حال توجه به توقعات فرهنگي و پي گيري هاي مداوم آن، سطوح درگير شدن با فعاليت هاي ورزشي و تخصص يافتن در آن در دوران كودكي را به شدت افزايش داده است. در بررسي هاي عميق تر به اين نكته مي رسيم كودكاني كه از مهارت هاي بدني بالايي برخوردار هستند، هميشه برگزيدگان محبوب و مورد علاقه اي هستند.
مهم تر از آن، به علت توانايي هاي بدني، اين دسته از كودكان فرصت هاي بي شماري را جهت تعامل با گروه همسالان در اختيار دارند كه در نتيجه به گسترش و تقويت روابط بيشتر با گروه همسالان مي انجامد. براي كودكاني كه داراي مهارت هاي ضعيف بدني هستند، اين موقعيت چندان ترغيب  كننده نيست. نه تنها آنان هميشه آخرين انتخاب ها هستند و نقش هاي جزيي را در بازي ها بر عهده دارند، بلكه جهت تعامل با كودكان ديگر، از فرصت هاي كمتري برخوردار خواهند بود. هر چند برخي از كودكان در اين حد هم راضي و خشنودند، لكن معمولاً كودكان ديگر ناخشنود خواهند بود و يا عقب نشيني مي كنند و به تنهايي خود را در فعاليت هايي مشغول مي سازند و يا با اجبار و زور سعي مي كنند براي يك بازي در حال پيشرفت، مزاحمت هايي را فراهم آورند كه در نتيجه از گروه همسال فاصله بيشتري خواهند گرفت. با اين استدلال به نظر مي رسد كه كودكان داراي توانايي بالا، بهتر خواهند بود طبق نرم هاي رفتاري غالب موقعيت ها عمل كنند. اين كار به نوبه خود جهت ارتباط و تعامل با كودكان ديگر و در نتيجه پرورش مهارت هاي اجتماعي آنان، فرصت هاي بيشتري را در اختيارشان قرار مي دهد.
كودكاني كه داراي مهارت هاي بدني پايين هستند از اين فرصت ها محرومند. بدون ترديد تربيت بدني و علوم زيرمجموعه آن يكي از جذاب ترين و آشناترين علوم معاصر است.
اهميت تربيت بدني و ورزش در تأمين و حفظ سلامت جسمي و رواني انسان(به ويژه جوانان و نوجوانان)و نقش آن در شكوفايي استعدادها سبب شده است تا اين علم جايگاه ويژه اي را در جوامع مختلف بشري به خود اختصاص دهد. تحولات شگرف و همه جانبه ناشي از تحولات علمي در آغاز هزاره سوم، تأمل در برنامه ريزي و اتخاذ تدابير و راه كارهاي علمي براي ترسيم آينده اجتناب ناپذير است.
جاذبه هاي ورزش قهرماني و اهميت آن در جوامع امروزي به حدي است كه در بسياري از رويدادهاي ورزشي مانند المپيك و مسابقات جهاني، كسب مقام قهرماني پيروزي ملي تلقي مي گردد.
اهداف نوين تربيت بدني و چگونگي حصول آن، نيازهاي حال و آينده و چگونگي پاسخگويي به آنها، از جمله مواردي است كه چالش هاي فراواني را در مجامع علمي مختلف آموزش و پرورش سبب شده است. در اين ميان برخورداري از ساختار سازماني قوي و مستقل و نيروهاي توانمند براي تحقق اهداف ياد شده ضروري است. به همين جهت در برخي از كشورهاي توسعه يافته، وزارت تربيت بدني و ورزش رسالت ايفاي اين وظيفه خطير را به عهده دارد.
تحقيقات صورت گرفته در سال هاي اخير در زمينه كودكان و ورزش مرتباً رو به افزايش بوده است و اين تحقيقات عمدتاً توسط پژوهشگراني است كه داراي ديدگاه هاي علمي تري هستند. در كشور ما نيز خوشبختانه در حال حاضر تعامل مناسبي در اين زمينه بين سازمان هاي موظف به اين امر و آكادمي ملي المپيك برقرار است. تربيت بدني در آموزش و پرورش ايران ساختار ديرينه اي دارد و با اين عمر طولاني خود تاكنون نتوانسته است آن گونه كه بايد و شايد رسالت خطير و واقعي خود را به درستي نشان دهد.
آنچه مهم است اين است كه امروز مشكلات و موانع اجرايي در راه پرورش كودكان از سوي نهادهاي موظف به انجام اين كار شناخته شده و چنانچه مورد حمايت جدي تري قرار گرفته شود، مي توان نگاه خوشبينانه اي به آينده آن داشت. حال ببينيم تربيت بدني در آموزش و پرورش ايران چگونه شكل گرفته و امروز سازماندهي و اهداف و برنامه هاي آن چگونه است:
تاريخ تربيت بدني آموزش و پرورش
سامان يافتن فرهنگ تعليم و تربيت ايران را به ميرزا تقي خان اميركبير نسبت مي دهند. وي با فراهم آوردن مقدمات تأسيس دارالفنون در سال 1268 ه.ق(1277 ه.ش)بيست سال پيش از دارالفنون توكيو و دارالفنون استانبول سازمان فرهنگي ايران را بنا نهاد.
اين اقدام منجر به توجه مردم به موضوع فرهنگ شد؛ به طوري كه در سال 1287 ه.ش قانون اداري فرهنگ به تصويب رسيد. به دنبال آن، با تصويب قانون فرهنگ در نهم آبان ماه 1290 ه.ش نخستين گام در راه تثبيت سازمان فرهنگ برداشته شد.
پس از تصويب اين قانون، مدارس بسياري در تهران و شهرستان ها افتتاح شدند.
در قانون فرهنگ مصوب شده به طور صريح به امر تربيت بدني و پرورش جسم دانش آموزان اشاره شده است. در ماده اول اين قانون، مكتب و مدرسه به تأسيساتي اطلاق شده است كه براي تربيت اخلاقي، علمي و بدني «ابناء نوع» داير مي گردد.
در ماده دوم اين قانون، در مورد برنامه هايي كه از سوي وزارت معارف براي مدرسه تعيين شده آمده است كه: بايد در پروگرام، حيثيت علمي و صنعتي و نشو ونماي بدني محفوظ باشد. اما چنين قانوني مدارس را مجبور نمي ساخت تا امكانات و لوازم لازم را براي گسترش فعاليت هاي بدني فراهم آورند.
به همين دليل تصميم گرفته شد تا ورزش در مدارس جنبه  قانوني و اجباري يابد.
در سال 1306 هـ.ش بنا بر پيشنهاد وزير فرهنگ وقت و بر اساس قانوني كه از تصويب مجلس شوراي ملي گذشته بود، درس تربيت بدني و ورزش به صورت رسمي جزو برنامه هاي درسي همه مقاطع تحصيلي قرار گرفت.
به موجب اين قانون هر روز يك ساعت از برنامه دانش آموزان به درس تربيت بدني و ورزش اختصاص يافت. اين قانون داراي 4 ماده به شرح زير بوده است:
ماده يك: وزارت معارف مجاز است كه ورزش را در كليه مدارس جديد اجباري كند.
ماده دو: به غير از ايام تعطيل، همه روزه در مدارس مزبور ورزش به عمل آيد.
ماده سه: عدد ساعات و اوقات ورزش و تربيت بدني آن را وزارت معارف تعيين خواهد كرد.
ماده چهار: اين قانون پس از تصويب تا مدت يك سال در مراكز ايالات و ولايات و تا مدت 3 سال در ساير مقاطع به موقع اجرا گذاشته خواهد شد. ماجراي اين قانون به علت كمبود امكانات و نيروي متخصص عملاً با مشكلاتي مواجه شد. چنين قانوني كه بدون توجه به تأسيسات كافي و نيروي انساني هدايت كننده تصويب شده بود، خود زمينه مهمي بود تا وزارت معارف وقت چاره انديشي كند و برنامه هايي را براي ساعات ورزش طراحي، تدوين و ابلاغ كند.
در سال 1312 اولين تشكيلات ستادي تربيت بدني و ورزش تأسيس گرديد كه در سال 1313 به نام انجمن ملي تربيت بدني و پيشاهنگي ايران تغيير نام داد. در سال 1333 از سوي وزارت كشور مقرر گرديد كه شهرداري ها در سراسر كشور حدود 3 درصد از عوايد خود را به انجمن هاي ياد شده بپردازند. از اهم وظايف اداره كل تربيت بدني وزارت فرهنگ مذكور به موارد زير مي توان اشاره كرد:
* توسعه و تعليم امر ورزش در تمام حوزه هاي فرهنگي كشور
* تربيت دبيران و آموزگاران متخصص
* تنظيم و اجراي برنامه هاي تعليماتي ورزش
* انجام مسابقات در آموزشگاه ها اعم از دبستان و دبيرستان پسرانه و دخترانه دولتي و ملي
* همكاري با اداره امور تربيتي دانش آموزان و انجمن ملي تربيت بدني ايران(سازمان تربيت بدني فعلي)
توضيح: از زمان اداره كل تربيت بدني، برنامه صبحگاهي در مدارس ايران به اجرا درآمد.
براي اولين بار بالاترين سطح ساختاري و تشكيلاتي تربيت بدني در حوزه ستادي وزارت آموزش و پرورش در خرداد 1357 شكل گرفت. در آن زمان سازمان امور اداري و استخدامي كشور به موجب تبصره 2 ماده 8 قانون استخدام كشوري، هدف، وظايف، پست هاي سازماني معاونت ورزشي وزارت آموزش و پرورش را به تأييد رساند و براي اجرا به وزارت آموزش و پرورش ابلاغ كرد.
در سال 1358 در تجديد نظر ساختار حوزه هاي ستادي وزارت آموزش و پرورش، تشكيلات تربيت بدني بيشتر از ساير حوزه ها دگرگون شد و در اين تغييرات مجدداً به اداره كل تربيت بدني تنزل يافت.
در سال هاي 1364، 1368، 1374 و1377 مكرراً ساختار تربيت بدني آموزش و پرورش مورد تجديد نظر قرار گرفت و نهايتاً به دو اداره كل تربيت بدني دختران و پسران، تحت پوشش معاونت پرورشي و تربيت بدني تفكيك شد.
با احراز ضرورت ارتقاي  جايگاه سازمان تربيت بدني در آموزش و پرورش در سال 1380 معاونت تربيت بدني و تندرستي با 4 دفتر تربيت بدني دختران، تربيت بدني پسران، تحقيقات و توسعه و بهداشت و تغذيه در وزارت آموزش و پرورش تشكيل شد. در تابستان سال 1381 فدراسيون ورزش مدارس و دفتر پيشگيري از مصرف مواد مخدر به مجموعه معاونت  تربيت بدني و تندرستي اضافه شدند.
در آخرين بازنگري سال 1383 ساختار معاونت تربيت بدني و تندرستي به 3 دفتر و يك مديريت تغيير پيدا كرد. ضمناً تشكيلات فدراسيون ورزش مدارس كماكان در زيرمجموعه معاونت تربيت بدني و تندرستي به قوت خود باقي مانده است.]]>
</TEXT>
</DOC>
</HAMSHAHRI2>
