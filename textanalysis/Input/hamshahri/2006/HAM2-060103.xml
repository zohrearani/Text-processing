<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-841013-001</DOCID>
<DOCNO>HAM2-841013-001</DOCNO>
<ORIGINALFILE>/1384/841013/irshahr/_armansh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ايده هايي ناشي از روح فن آورانه زمان براي ايران
استعاره اي معمارانه در تغزل انسان]]>
</TITLE>
<TEXT>
<IMAGE>/1384/841013/irshahr/008136.jpg</IMAGE>
<![CDATA[
بهرام هوشيار يوسفي
ما در حال ورود به دوره بدن هايي به شكل الكترونيكي گسترش يافته و زيستن در نقاط تقاطع دنياهاي فيزيكي و مجازي هستيم.
ويليام ميچل
آرمين محسن دانشگر، فارغ التحصيل دانشكده معماري وين اتريش و داراي مدرك دكتراي معماري و مدرس فعلي دانشكده معماري وين كه پيش از اين استاد ميهمان دانشكده هاي لندن، نيويورك و هنگ كنگ بوده، هفته گذشته در ايران بود تا به زعم بسياري، پيوندهايي بين مسلمان و ايراني بودنمان از يك سو و انديشه هاي ناشي از روح زمانه در عرصه معماري برقرار كند. بيشتر مردم او را از برنامه مهاجران شبكه يك سيما مي شناسند.
دانشگر كه هنوز نتوانسته نظر شوراي شهر تهران را براي ساخت مركزي براي پايتخت(طرحي موسوم به قاليچه پرنده)در اراضي عباس آباد جلب كند، ظاهرا در مورد متقاعد كردن مديران بروجردي براي پذيرش طرحي - به قول بعضي بلندپروازانه  و به قول بسياري غرور آفرين- براي ميدان آيت الله بروجردي(ره)و طرح بهسازي امام زاده جعفر(ع)در بروجرد، موفق بوده است. وي در سخنراني اش كه در آن قرار بود به بيان ايده هايش بپردازد، نويد روز هايي را كه بتوانيم انديشه ايراني را(به خصوص در حوزه معماري)جهاني كنيم با زباني دردآشنا ارائه كرد. اين متن توصيفي است از ديدگاه هاي او كه به ظاهر پيچيده مي نمود ولي از دل بود و بر دل نشست.
همه چيز از نقطه آغاز شد
همه چيز از نقطه آغاز شد؛ نقطه اي كه نيست و هست... و خط، خطي معمارانه و سطح و فضا... و محصول معماري كه خلق فضاست؛ فضايي كه در مفهوم عام و در تعاملي خاص، انسان، احساسات، انديشه و دلبستگي هاي و... وي را لمس كرده و در اين ارتباط دو سويه، دركي عميق و تعالي بخش را در بستر زمان، متبلور مي سازد؛ دركي استعاري و ارتباطي در معناي تغزلي كلمه، خلاقيتي هوشمندانه كه حاصل سنتز روح زمانه است با نبوغي طراحانه، روحي منشعب از نگاهي جهاني و جهاني در كوران اطلاعات و فن آوري مشتق از آن و البته مهمتر از همه، نيرويي گران كه از حضوري انساني سرچشمه مي گيرد، آنچنان كه دانشگر عميقا علاقه مند است آن را به چالش كشيده، فضايي نو را از آن استخراج كند: سال ها كار كرده بودم و در كار و دانشكده خط كشيده بودم؛ ناگهان به اينجا رسيدم كه نقطه اي نيست و تمام جاهايي كه مي روم و هر ساختماني كه مي بينم و ديده ام همه از همين خط تشكيل شده اند! وقتي در فضايي هستيم يا در مكاني كه به نقطه هايي كه در خطوط هستند فشار وارد مي شود، اين نيروها نبايد باعث تغيير فرم خطوط شوند...؟.
اگر فضا داراي مرزهايي است، آيا در پس آن مرزها فضاي ديگري وجود دارد؟ اگر فضا هيچ مرزي ندارد، آيا اشيا مي توانند تا بي نهايت گسترش يابند؟
برنارد چومي
نقطه عطف از نوع مجازي
آشكارا، تغيير در مفاهيم هرروزه درباره واقعيت، بايد اثري بر معماري داشته باشد.
اد ناسبيت
شناخت متفكرانه از انسان عصر فن آوري اطلاعات، عصري سرشار از داده ها، همواره مويد اين واقعيت است كه دنياي ذهني اين انسان، دنيايي مجازي(كلمه مجاز نه در مقابل حقيقت بلكه به عنوان بخشي از آن، بخشي وانموده شده، ولي كاملا واقعي مانند آنچه در آينه مي بينيم و در معناي اصيل كلمه virtual)است؛ دنيايي مملو از تصاوير وانموده شده، تصاويري كه هرگز مايل نيستند به واقعيت فيزيكي، مگر در معنايي شاعرانه، هبوط كنند. اينجاست كه مرز واقعيت و آنچه مجاز مي خوانيم، به كل، ناپايدار است؛ دانشگر با اشاره به لزوم حضور معمار در طراحي چنين فضايي، اينگونه تعبير مي كند:... حالا چطور مي توانيم اين دنياي مجازي را طراحي كنيم؟! به عقيده من ما آرشيتكت ها بهتر مي توانيم اين كار را بكنيم، چون ما فضا را بهتر مي شناسيم يا لااقل تصور مي كنيم فضا را بهتر مي توانيم طراحي كنيم. چطور فعالان عرصه انفورماتيك طراحي اينگونه فضا ها را به دست گرفتند...؛ وب سايت ها را مي بينيد كه مثل كتاب صفحه بندي شده اند، ورق مي زني و.... به عقيده من اگر قرار باشد دنياي مجازي هم وجود داشته باشد اين وظيفه معمار است كه آن را خلق كند. زماني كه دنيايي مجازي مي سازيم اين دنياي مجازي تبديل به دنياي واقعي مي شود، يعني ما به يك نقطه عطف مي رسيم....
در ديدگاه دانشگر، آميزش رويا و واقعيت نه تنها در دنيايي مجازي(virtual)به وقوع مي پيوندد، بلكه وي پا را از اين مرز نيز فراتر مي گذارد و در جاهايي بخش هايي از جهان طبيعت يا جهان فيزيكي را با فضاي سايبر(cyberspace)متحد مي كند؛ به بياني ديگر، وي در جست وجوي نگاهي جامع تر در جهت دست يازيدن به مرحله اي بالاتر از مقوله تكامل فرهنگ است. نتيجه هرچه كه باشد، دانشگر ترجمان معمارانه آن را در خلق اين فضا و اين فرهنگ، تجربه كرده است؛ خلق يك فرهنگ بصري نو يا ارائه تعاريفي بديع در حوزه فضاي زيست؛ فضايي كه در آن، معاني جديد دو دنياي مجاز(واقعيت وانموده)و واقعيت(واقعيت فيزيكي در مفهوم كلاسيك)قرار است در يكديگر فرو  روند. اين همه نه سبك است و نه يك متدولوژي طراحانه؛ رويكردي است كه مي تواند دانشگر را در جايگاه معمار پيشرو نهضتي نو در قرن 21 قرار دهد. وي خود، اما در تلاش براي توسعه كران هاي اين نوع رويكرد است: من ادعا ندارم و اين يك رويكرد است. اين يك رويكرد است و گمان نمي كنم به نهضت هم تبديل شود....
سفارت ايران در وين، ادامه يك حقيقت فرهنگي- تاريخي
ما به وسيله فن آوري، حواسمان را گسترش داده ايم. ما به طور روز افزوني در حال تعامل با چنين فن آوري هايي هستيم تا بتوانيم حقيقت اجتماعي و فرهنگي خويش را ادامه دهيم.
پيتر اندرس
... در اين كار فرصتي پيش آمد كه با معماري اسلامي آشنا شوم؛ كارهاي مختلف در دانشكده و دانشگاه هاي مختلف فرصتي نگذاشته بود كه با معماري اسلامي آشنا شوم؛ درباره اش مي خواندم و نگاه مي كردم ولي كار اجرايي نكرده بودم. وقتي اين تكليف را به من سپردند، از من خواستند به خاطر بياورم در ايران چه مي كردم. من دوران كودكي را در ايران بودم. چيزهايي كه به يادم مي آمد مربوط به كودكي ام و پدر و مادرم بود. گاهي از معبري رد مي شديم يا به مسجدي مي رفتيم. به خاطر مي آورم كه روي سايه ها مي پريدم و با آنها بازي مي كردم! هنوز كه هنوز است اين بازي ها در ذهنم مانده و به خودم گفتم خب، من چشم هايم را مي بستم و توي خيابان راه مي رفتم و بازي مي كردم، دقيقا مي دانستم از كجا رد شوم؛ بازي نور و سايه، نبايد نور ها را لگد مي كردم يا برعكس. اينها خط ها را به من نشان مي دادند. اگر به مسجد مي رفتم، مي دانستم اگر در راهرو مسجد هستم و مي خواهم بروم فلان قسمت چطور مي توانم از روي سايه ها بروم. اين را به عنوان يك ايده در نظر گرفتم و بعد نوبت خلق فرم بود.... نتيجه نگاه نوستالژيك دانشگر و تركيب آن با روش ويژه او در حركت سطوح از كف به ديوار و سقف و بازگشت آن در حركات رفت و برگشتي، توام با اعمال كاربري با روشي عمل گرايانه به اين حركات، كليت طرح وي را براي سفارت ايران در وين تشكيل مي دهد.
شايد آنچه وي را از افتادن در دام فرماليسم رايج در ميان معماران با روند مشابه مي رهاند، همان نگاه عمل گراي وي باشد؛ روشي ابداعي در توليد فرم و نهايتا سياليتي خاص كه از انديشه هاي وي در حوزه فن آوري اطلاعات سرچشمه مي گيرد: فرض كنيد شما كتابي را مي خوانيد. كتاب براي شما به يك فرم، يك تصوير تبديل مي شود. فرض كنيد چند ماه بعد همان كتاب را بخوانيد. آيا كتاب براي شما بيان كننده فرم ديگري نمي شود؟ اين تغييرات فرم است و من درموردش يك كتاب نوشتم. برنامه(program )نيست، به عنوان اديتور نوشتم و يك سري تغييرات، احساسات و خواسته هايم را در آن وارد مي كنم و بعد آن را به صورت فرم به من ارائه مي كند....
نمود عيني آنچه به عنوان تلفيق و اتحاد جهان فيزيكي و نگاه virtual در يك كنش تعاملي مطرح شد، در اين پروژه قابل رديابي است. نگاه مجازي در جايگاه بخشي از حقيقت(با تلاش براي دستيابي به سرچشمه غايي اين حقيقت)با نگاهي بومي ديگر در برابر حقيقت نخواهد بود؛ يعني از واقعيت يك واقعيت ديگر گرفته شده و دوباره روايت مي شود، چون آينه اي كه راوي حقيقت است و گاه عين آن؛ نه چيزي كم و نه چيزي زياد، شفاف و گويا. حركتي آغاز مي شود؛ صفحه اي كه در حال سفر است و البته در راه به واقعيت بياني خويش نيز وقعي تمام مي گذارد. گاه با اين بيان يكي مي شود، گاه هجا هايي از آن فاصله مي گيرد و به بيننده مجال انديشه مي دهد و نهايتا اين بازي بين حقيقت ومجاز يا واقعيت و واقعيت بازنموده، همان بازي نور و سايه است كه با چشماني بسته نيز بيننده را همراهي مي كند...؛ برگ برنده اي براي معمار جهت حركت بر لبه تيغ سايه خيال. هر جا مفاهيم محدود مي شوند يا حتي وجود ندارند، معمار مفهومي جديد را خلق مي كند(يعني همان صعود به قله اي بالاتر در سلسله جبال تكامل فرهنگي)و هرجا كه دانسته ها يكنواخت مي شوند، معمار براي بيننده دغدغه سازي مي كند...؛ دغدغه هايي زيبا، تعالي بخش و البته منطبق بر آنچه مخاطب مي شناسد؛ شناختي به عمق تاريخ و فرهنگ يك ملت. اين يعني ادامه يك حقيقت فرهنگي- تاريخي به زبان روح زمانه.]]>
</TEXT>
</DOC>
<DOC>
<DOCID>HAM2-841013-002</DOCID>
<DOCNO>HAM2-841013-002</DOCNO>
<ORIGINALFILE>/1384/841013/irshahr/_iransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[گره كار تاكسي خصوصي باز شد
د]]>
</TITLE>
<TEXT>
<IMAGE>/1384/841013/irshahr/008196.jpg</IMAGE>
<![CDATA[
عكس: گلناز بهشتي
آزاده بهشتي
بالاخره از راه رسيدند؛ با لباس هاي يك دست و ماشين هاي يك مدل مدرن شده؛ آنهايي كه گاهي گذرمان به آنها مي افتد. گوشي را برمي داريم و از آن طرف خط، درخواست مي كنيم. آنها هم مي آيند با يك ماشين زردرنگ، چند نقشه و چيزي براي پذيرايي. جالب تر اينكه آنها به زبان هاي بيگانه هم مسلط هستند. نه اشتباه نكنيد، براي شما از يك تاكسي در كشوري مثل سوئيس يا فرانسه صحبت نمي كنيم؛ دفتر آنها در تهران است؛ شمال غرب تهران، منطقه سعادت آباد.
بعد از ماه ها جنجال و حرف و حديث بالاخره اولين تاكسي خصوصي فعاليت خود را از شنبه 10 دي ماه در تهران آغاز كرد تا 100 راننده مرد اين شركت خصوصي در 22 منطقه تهران براي جابه جايي مسافران وارد صحنه شوند.
هر چند 1828(شماره تاكسي بيسيم)هنوز در تمام مناطق فعال نشده است، اما طبق قول مساعد شركت مخابرات، اين اتفاق آرام آرام در تمام مناطق رسوب كرده و شماره آنها فعال مي شود.
نقشه خواني، شهرشناسي و آشنايي به آدرس كامل مراكز درماني و بيمارستان ها، ويژگي هاي ديگر رانندگان تاكسي بيسيم است تا مسافران آنها در خيابان ها سرگردان نشوند. نرخ آنها نيز براساس ساعت و مسافت و با تاكسي متر محاسبه مي شود.
به گفته مدير اين شركت همان نرخي كه در شوراي شهر تصويب شده بدون هيچ مبلغ اضافه اي. حتي در صورت درخواست شما پرينت قيمت ها در اختيارتان قرار مي گيرد تا قيمت مسافت ها را بدانيد. نكته قابل توجه دراين است كه تعيين صلاحيت رانندگان اين شركت بر عهده سازمان تاكسيراني بوده و به طور كل تاكسيراني بر عملكرد و سرويس دهي اين شركت نظارت كامل دارد؛ به همين خاطر با خيالي آسوده مي توانيد سراغ آنها برويد.
هفت خوان
سازمان تاكسيراني تنها سازمان متولي صدور مجوز و كارنامه براي شركت هاي خصوصي است. در گذشته اشكالاتي بين مديريت قبلي تاكسيراني وجود داشته كه اين مشكلات برطرف شده و پرونده هايي كه در معاونت حمل و نقل بود به سازمان تاكسيراني منتقل شده و در حال حاضر دو سازمان به صورت همگام و هماهنگ فعاليت خود را انجام مي دهند.
با اين وجود تا ماه پيش در حالي كه تاكسي بيسيم تهران به عنوان اولين شركت خصوصي در حوزه حمل ونقل درون شهري، مجوز فعاليت خود را از سوي حوزه معاونت حمل و نقل و ترافيك شهرداري دريافت كرده بود، به دليل اختلافات بين اين شركت خصوصي و سازمان تاكسيراني، فعاليت آن به تعويق افتاده بود.
دليل اصلي در اين زمينه نيز مخالفت هايي بود كه سازمان تاكسيراني در مورد نحوه فعاليت مستقل شركت داشت. اعتقاد تاكسيراني، معاونت حمل و نقل و شوراي شهر بر اين است كه بخش خصوصي در جايي كه تاكسيراني قادر به پاسخگويي نيست، وارد شده و حل مشكلات و معضلات را بر عهده بگيرد.
شوراي اسلامي شهر تهران همواره بر مشاركت بخش خصوصي در حوزه هاي مختلف مديريت شهري تكيه و تاكيد داشته و اين موضوع را در قالب طرح ها و لوايح متعددي نيز به اثبات رسانده است.
بهبهاني - معاونت حمل و نقل شهرداري - نيز پيش از اين صدور مجوز از سوي اين سازمان براي فعاليت تاكسي خصوصي را قانوني دانسته و تاكسيراني را موظف به پيروي از آن مي دانست، اما در اين ميان مدير عامل اسبق سازمان تاكسيراني تهران معتقد بود كه استفاده از بخش خصوصي بايد در راستاي حل كمبودهاي اين سازمان باشد.
دهلوي در آن زمان مي گفت: اين روزها با توجه به اينكه ما وضعيت فعلي و واقعيت هايي كه در سطح شهر تهران وجود دارد را بررسي كرده ايم، به جرات مي گوييم كه هيچ كمبودي از نظر حمل و نقل و جا به جايي مسافر نداريم.
هر چند يكي از بخش هاي پر سر و صدا در حوزه مديريت شهري، حوزه معاونت حمل و نقل عمومي و توسعه ناوگان اتوبوسراني و تاكسيراني است اما متاسفانه با تمام تلاش ها و اقداماتي كه طي چند سال اخير در اين حوزه صورت گرفته، حمل و نقل عمومي همچنان سهم ناچيزي از جا به جايي مسافرت هاي روزانه درون شهري را بر عهده دارد.
حلقه گمشده كجا بود؟
فعاليت و ايجاد اشتراك بين سازمان تاكسيراني و شركت هاي خصوصي تاكسيراني در ساده ترين حالت، نيازمند حلقه اي بود كه اين دو را به هم وصل كند.
هر چند مجوز فعاليت تاكسي خصوصي از سوي معاونت حمل و نقل و ترافيك شهرداري تهران در 24بهمن سال گذشته صادر شده بود، اما اختلافاتي نظير نحوه اجراي طرح شركت هاي خصوصي، بحث هاي نظارتي و اجرايي و اينكه چه مسئوليت هايي به شركت هاي خصوصي محول شود، موانع و مشكلاتي بود كه باعث ايجاد اختلاف بين سازمان تاكسيراني و شركت هاي خصوصي تاكسي شده بود.
امير محمود دهلوي پيش از اين از آمادگي سازمان تاكسيراني براي واگذاري مديريت خطوط به شركت هاي خصوصي خبر داده و گفته بود: اين شركت ها نيز مي توانند ماشين هاي فرسوده اي كه در سطح شهر وجود دارد را ارتقاي كيفيت داده و با همان رانندگان فعاليت كنند.
به گفته او درحال حاضر 3 شركت خصوصي اين شرايط را پذيرفته اند و تنها يك شركت با اين شيوه مشكل دارد. اين 3 شركت، سرمايه خود را مشخص كرده و ما نيز مكان هايي را در سطح شهر تهران براي آنها در نظر گرفته ايم تا هر شركتي كار جابه جايي منطقه اي را بر عهده بگيرد كه اين كار را مي تواند به صورت تلفني، گردشي يا خطي انجام دهد. به گفته مسئولان سازمان تاكسيراني، اين سازمان در حال حاضر توانمندي هر نوع سرويس دهي در سطح شهر تهران و به هر شكلي را دارد و شركت هاي خصوصي نيز مي توانند در اين زمينه كمك حال سازمان باشند.
تعويق در فعاليت تاكسي خصوصي!
ايجاد و فعاليت شركت هاي خصوصي در بخش هاي مختلف حمل و نقل درون شهري كه در برنامه هاي تعريف شده سند چهارم توسعه بر آن تاكيد شده، با اختلافات جزئي در سازمان تاكسيراني به بيراهه رفته بود، هرچند كه در برنامه توسعه چهارم، حتي به شكل اختصاص يارانه به بخش هاي خصوصي فعال در حمل و نقل درون شهري به منظور توسعه مشاركت اين بخش ها در اجراي طرح هاي خصوصي سازي نيز توجه شده است، اما هنوز فعاليت تاكسي خصوصي به عنوان يكي از بازوهاي موثر در ارتقاي سطح كيفيتي تاكسيراني در پرده اي از ابهام است.
اما آنچه كه بيش از همه در شكل گيري تاكسي خصوصي تاثير داشت، احساس نيازي بود كه در سطح جامعه صورت گرفته است. مديرعامل تاكسي بيسيم كه در اين زمينه فعاليت مي كند، در مورد فعاليت شركت خود مي گويد: در فاز اول، قرارداد يكهزار و 200 دستگاه خودرو سمند را براي فعال شدن در اين شبكه با شركت ليزينگ ايران خودرو بسته ايم كه در نهايت تعداد تاكسي هاي اين شركت به 5 هزار دستگاه خواهد رسيد.
هر چند تاكسي هايي كه در اختيار شركت هاي خصوصي قرار مي گيرند از نظر نرخ واگذاري تفاوتي 3-2 ميليوني با تاكسي هايي كه در اختيار تاكسيراني قرار مي گيرند، دارد، شركت ليزينگ اعلام آمادگي كرده تا در صورت افزايش بخش خصوصي، تخفيفي 5 درصدي را در زمان واگذاري خودرو به اين شركت ها بدهد.تمام رانندگان اين شركت خصوصي علاوه بر اينكه لباس هاي متحدالشكلي مي پوشند و داراي كد شناسايي هستند، داراي مدرك ديپلم، فوق ديپلم، ليسانس و فوق ليسانس هستند و تمامي آنها دوره هاي امداد و نجات، آتش نشاني، شهرشناسي، زبان انگليسي و همين طور نحوه برخورد با مسافران را مي گذرانند.
اين شركت خصوصي علاوه بر گزينش رانندگان خود، در مورد بررسي سوابق و گزينش آنها از سوي سازمان تاكسيراني مشكلي ندارد، اما هيات مديره آن معتقد است: تعيين مسير راننده ها، ماشين و نحوه فعاليت به عهده اين شركت است و سازمان تاكسيراني نمي تواند در اين زمينه تصميم گيري مستقيم داشته باشد.
سرمايه گذاري 2 ميلياردي شركت تاكسي بيسيم در زمينه تجهيز و ايجاد امكانات و جذب رانندگان با هدف روان سازي حركت در تهران و آسايش مسافران صورت گرفته؛ با اين وجود از حدود 6 ماه پيش تا به حال هنوز موفق به آغاز فعاليت رسمي نشده بود كه به گفته خود او با تغييرات صورت گرفته به نتيجه رسيدند.
قرار بود تاكسي بيسيم از مهرماه فعاليت خود را به صورت رسمي آغاز كند كه به دلايل مختلف اين موضوع به تعويق افتاد. البته در آن زمان اين شركت در قالب سرويس مدارس، در حال گفت وگو با دبيرستان هاي دخترانه براي آغاز فعاليت در اين مراكز بود. نحوه فعاليت رانندگان در اين شركت نيز به دو صورت مالكيتي و استخدامي است كه در حالت اول، شخص مالك ماشين، تنها ماهانه 30 هزار تومان به اين شركت آبونمان مي پردازد، اما در عين حال 80 دستگاه خودرويي كه در اختيار اين شركت است در اختيار رانندگاني قرار مي گيرد كه به استخدام شركت درآمده و براساس ضوابط اداره كار حقوق دريافت مي كنند.علاوه بر رانندگان مرد، تعداد مشخصي راننده زن نيز دراين شركت فعاليت مي كنند كه از ساعت 6 صبح تا 10 شب مجاز به سرويس دهي به مسافران خواهند بود.هر چند فعاليت هاي اين شركت مناسب و مطابق با ضوابط جامعه بوده و مجوز آن نيز صادر شده است، اما مسئولان آن نيز مطمئن نيستند تا از ابتداي مهرماه بتوانند فعاليت رسمي خود را آغاز كنند.
وضعيت تاكسي خصوصي
در سه شهر مهم دنيا
استفاده از بخش خصوصي، مناسب ترين شيوه در جذب سرمايه هاي عمومي و گسترش حمل و نقل عمومي است.
لندن
تاكسيراني لندن با اعمال مديريت و نظارت جداگانه توسط شركت هاي
حمل و نقل و راهنمايي و رانندگي انجام وظيفه مي كند. سه شبكه بزرگ تاكسيراني در لندن وجود دارد كه مهمترين آنها شركت computer cab است كه با تحت پوشش داشتن تاكسي هاي عمومي black cab و سرويس هاي ويژه از بالاترين كيفيت و مدل برخوردار هستند.
تمامي اين تاكسي ها از طريق بيسيم با مركز در ارتباط هستند و علاوه بر سرويس دهي ايستگاهي، برابر دستور مركز نيز ارائه خدمات مي كنند.ماموران گشت سيار و ثابت راهنمايي و رانندگي نيز آماده پاسخگويي به شكايات مسافر از راننده و راننده از مسافر هستند. گزينش و پذيرش راننده در لندن به مراتب سخت تر و زمانبرتر از پذيرش يك نفر در پليس لندن است. نداشتن خلافي ماشين، سوابق كيفري، عدم مصرف داروهاي عصبي و رواني، مدرك شهرشناسي و تحصيلي از جمله شرايط پذيرش راننده در لندن است.
كانادا
يكي از بزرگترين موسسات حمل و نقل درون شهري را كشور كانادا دارد كه به نام beck taxi و توسط بخش خصوصي- كه شركت سهامي خاص است- با نظارت دقيق شوراي شهر اداره مي شود كه بالغ بر يكهزار و 600 راننده در بخش هاي مختلف آن مشغول به ارائه خدمات گوناگون هستند. تاكسي هاي درون شهري، برون شهري، توريستي، تاكسي تلفني(بيسيم)و حتي تاكسي بدون راننده و جالب تر از همه راننده بدون تاكسي از جمله خدمات اين تاكسي خصوصي است.
امارات
بزرگ ترين سيستم تاكسيراني در دبي به نام دبي ترانسپورت است كه 90 درصد حمل و نقل بين شهري و 70 درصد حمل و نقل درون شهري را انجام مي دهد.تمامي ناوگان اين مجموعه و ماشين هاي مدرن و مدل سال، مجهز به بيسيم و تاكسي متر با رنگ كرم است و نرخ تعرفه تاكسي در دبي به وسيله تاكسي متر و براساس نرخ تبديل بنزين محاسبه مي شود. نكته قابل توجه اين است كه نرخ كرايه در شب كمتر از روز است. گرفتن گواهينامه و مجوز كار با تاكسي بسيار سخت است و با دقت خاصي انجام مي شود.
نقش تاكسيراني
وقتي صحبت از تاكسي خصوصي مي شود، اولين چيزي كه به ذهن مي رسد اين است كه تاكسي هايي گران به شبكه تاكسيراني اضافه مي شود. اينكه تاكسي خصوصي با خدماتي بهتر از تاكسي هاي ديگر به شبكه تاكسيراني اضافه شده و كرايه بيشتري از مسافر اخذ شود امري طبيعي است، اما در اين بين سوال اصلي اين است كه سازمان نظارت و مديريت تاكسيراني چگونه بر عملكرد تاكسي خصوصي نظارت مي كند. طبيعي است كه حضور بخش خصوصي در اين حوزه نيازمند نظارت مستمر و دقيق سازمان است.]]>
</TEXT>
</DOC>
<DOC>
<DOCID>HAM2-841013-003</DOCID>
<DOCNO>HAM2-841013-003</DOCNO>
<ORIGINALFILE>/1384/841013/irshahr/_iransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بديهي تر از غفلت]]>
</TITLE>
<TEXT>
<IMAGE>/1384/841013/irshahr/008151.jpg</IMAGE>
<![CDATA[
ابراهيم اسماعيلي- اگركسي كه با ادبيات كهن ايران آشنايي چنداني ندارد از شما بپرسد اين نقش، تصوير كيست؟ به هيچ وجه نمي توانيد به او بقبولانيد كه دارد تصوير يكي از اسطوره هاي زيبايي در ادبيات فارسي را مي بيند چرا كه اين شيرين، آنقدرها هم شيرين نيست. نيمي از صورت شيرين بيرون مانده و نيم ديگرش پيدا نيست؛ انگار كه پشت دريچه اي مانده باشد كه نيمي از آن گشوده شده و نيم ديگر همچنان بسته است، اما آن نيم ديگر رخساره او نه پشت پرده است و نه در سايه مانده، بلكه با تكه كاغذي پوشيده شده كه روي آن تبليغات نامربوطي، قرار است جوان ها را براي رهسپار شدن به دانشگاه (و احتمالا تعالي فرهنگي و فكري)راهنمايي  كند و آموزش دهد. شما هم حتما تا حالا بارها پله هاي خيابان وليعصر(عج)را ديده ايد و تعدادي از اين پله ها را كه به زيبايي، پذيراي نقاشي هاي ديواري شده اند كه يادآور حكايت هاي كهن ماست و يكي از اين پله ها به خسرو و شيرين اختصاص دارد؛ پله اي كه اگر اهل ادبيات بوده يا فقط حكايت هاي مشهور ادبيات كهن را شنيده باشي براي بالا بردن تو تا همه ظريف انديشي ها و نكته پردازي ها كفايت مي كند. اينكه نقاشي ديواري، علاوه بر همه محسناتش بتواند در جايي به كار گرفته شود كه تاثيرات بصري و مفهومي بيشتري داشته باشد، نشانه هوشمندي دست اندركاران خدمات شهري است، اما وقتي اين هوشمندي از سوي برخي از شهروندان ناديده گرفته مي شود، همه محسنات ا ين كار به طور مضاعف آوار غم و حسرتي مي شوند كه روي دل  آدم هاي اهل، تلنبار مي شود و به جاي آن همه ظرافت و نكته، آنها را در كابوس ياس و خستگي از بي توجهي هاي عده اي از همشهريانشان رها مي كند.
فكر كنيد صبح اول وقت داريد خيابان وليعصر(عج)را بالا مي آييد و هيچ بهانه اي هم براي اخم كردن و غر زدن نداريد؛ حتي ترافيك هم روان و عبور و مرور با سرعت مقبولي در جريان است و تصميم گرفته ايد امروز را بخنديد. حتي بي خيال آلودگي هوا هم شده ايد و سعي مي كنيد آن را هم به روي خودتان نياوريد و مثل هر روز آماده شده ايد كه وقتي اتوبوس رو به روي پله خسرو و شيرين توقف مي كند، يك بارديگر به نظامي و عشق و نقاشي و همه اينها فكر كنيد، اما همين كه مي رسيد، ده پانزده وصله نچسب و پليد به ذهنتان هجوم مي آورند تا همه آن چيزهاي زيباو دوست داشتني به كام ذهن شما زهر شود و جاي آن همه قشنگي را پليدي بگيرد.
قبل از هرچيز به اين نكته فكرمي كنيد كه چرا اساسا چنين اتفاقي افتاده است و منطقي ترين جوابي كه به ذهن شما مي رسد اين است كه شايد كساني كه پوسترها را چسبانده اند خواسته اند نگاه همه كساني كه براي رسيدن به خانه و كاشانه شان مجبورند از اين پله بالا بروند را به طرف تبليغات خود جلب كنند و اطلاع رساني دقيق و همه گيري(!)انجام دهند، ضمن اينكه احتمالا كساني كه اين كار را به عهده داشته اند، آنقدر عجله داشته اند كه نتوانسته اند به محل نصب واينجور مسائل فكر كنند و شايد هم بندگان خدا اصلا آنقدر سواد نداشته اند كه بدانند خسرو و شيرين و يوسف و زليخا چيست و كيست و اهل كدام يك از كشورهاي دنيا بوده اند.
اما دو نكته مهم كه بيش از بقيه ذهنت را مشغول مي كند و آزار مي دهد، بيشتر متوجه مسئولان است؛ همان مسئولاني كه قبلا گفتم اتفاقا خيلي هم هوشمند هستند و ايده هاي جالبي را به كار بسته اند كه مي تواند به ارتقاي فرهنگي و سلامت شهري و رواني كمك كند؛ نكته هايي كه به صورت سؤال هايي آزارنده در ذهنت صف مي كشند و جولان مي دهند.
سؤال اول اين است كه آيا هر كسي هر جاي شهر كه خواست را مي تواند براي چسباندن آگهي هايي كه هيچ نظارتي نيز بر نحوه طراحي و چاپ آنها صورت نمي گيرد، انتخاب كند و هر گستره اي را زير وصله هاي ناهنجار نه چندان زيبا محصور كند و بپوشاند؟ آيا همين كه چنين آگهي هايي از نظر سياسي و اخلاقي مشكلي نداشته باشند كافي است؟ و آيا اساسا وقتي هر كسي احساس كند براي تبليغاتي از اين دست نياز به پرداخت هزينه هاي آنچناني ندارد، بلبشويي از قبيل آنچه الان روي ديوارهاي شهر براي همه شهروندان شكلك درمي آورد، پديد نخواهد آمد؟
و سؤال دوم اينكه آيا هر ارگاني بايد روي در و ديوار و صندوق و خودرو وهمه جاهاي مربوط به خود بنويسد كه چسباندن آگهي در اين محل پيگرد قانوني دارد؟ تذكر بعضي بديهيات اگرچه در جامعه ما به فرهنگ ناميموني تبديل شده است، اما به هيچ وجه نمي تواند توجيه كننده اشتباهات هر روزه ما باشد.
در سال هاي اخير هميشه شاهد بوده ايم كه ارگان هاي ذي ربط به جاي رفع عوامل آلودگي در عرصه هاي گوناگون شهري و اجتماعي به برطرف كردن بعضي از اين صورت هاي آلودگي بسنده كرده اند و هيچ وقت به اين فكر نيفتاده اند كه سر اين زهر آب را از ابتدا بخشكانند. حسابش را بكنيد كه ما نه تنها هيچ فكري به حال آن همه هزينه اي كه براي زيباسازي لازم است نمي كنيم به همين راحتي اجازه مي دهيم كه پليدي ها به داشته هاي گوناگون ما هجوم بياورند.
اين اتفاقي است كه هر روز در گوشه گوشه شهر ما قابل رويت است. از ديوار و در خانه و اداره و مدرسه گرفته، تا روي تابلوهاي راهنمايي و رانندگي و ايستگاه هاي اتوبوس وتابلوهاي خيابان ها و هر جاي ديگري كه سطح صافي در ديدرس مردم قرار داشته باشد، ولي آيا تاكنون هيچ اقدام درست و همه جانبه اي در جهت مقابله با اين فرهنگ غلط همه گير صورت گرفته است؟ مسلما لازم است شهرداري با الزام تبليغ كنندگان به دريافت مجوز و پرداخت عوارض شهري، باعث ايجاد محدوديت در آلودگي هاي بصري شهر شود.]]>
</TEXT>
</DOC>
<DOC>
<DOCID>HAM2-841013-004</DOCID>
<DOCNO>HAM2-841013-004</DOCNO>
<ORIGINALFILE>/1384/841013/irshahr/_iransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[يادداشت]]>
</TITLE>
<TEXT>
<IMAGE>/1384/841013/irshahr/008199.jpg</IMAGE>
<![CDATA[
دايره وسيع انتخاب
مهرداد مشايخي
ترافيك مشكل اصلي تهراني هاست. براساس نظرسنجي ها، اكثر تهراني ها پس از تورم، ترافيك را مهمترين مشكل شهر مي دانند. از نظر شهروندان تهراني، راه حل اين مشكل در گرو بهبود برنامه ريزي حمل ونقلي، مداخله هماهنگ دولت، افزايش كمي و كيفي خدمات وسايل حمل و نقل عمومي و ممنوعيت تردد وسايل نقليه قديمي است. تراكم ترافيكي، فقدان فضاي كافي پاركينگ و عادات غلط رانندگي همگي زندگي روزمره را تحت فشار شديد قرار مي دهند.
مشكلات شبكه حمل ونقل عمومي تهران باعث شده است تا شهروندان صاحب خودرو شخصي، از وسيله نقليه خود جهت تردد استفاده كنند و اين موضوع هم همزمان با افزايش بي سابقه تعداد خودروها در تهران موجب شد تا ترافيك سنگين تر شده و تردد خودروها، از جمله وسايل نقليه عمومي به كندي انجام بگيرد. درچنين شرايطي شايد تنوع وسايل نقليه عمومي، به خصوص تاكسي، نوعي تجمل به حساب بيايد، اما نبايد فراموش كرد كه افزايش انواع خدمات در حمل ونقل عمومي، اين اجازه را به اشخاص مي دهد كه با انتخاب وسيله نقليه مناسب حال خود، كمتر براي استفاده از خودرو شخصي وسوسه شوند.
تنوع در كالا و خدمات ارائه شده به شهروندان هميشه به وسيع تر شدن دايره انتخاب منجر مي شود و اين خود به خود باعث مي شود تا شهروندان يكي از انواع خدمات يا كالا را به انتخاب هاي خود اضافه كنند.
در مورد راه اندازي تاكسي خصوصي در تهران هم اين موضوع صدق مي كند. اينكه يك شبكه تاكسي خصوصي، با كمك تلفن و بي سيم با رانندگاني كه به زبان انگليسي آشنا هستند و براي تردد در تهران آموزش ديده اند، با خودروهاي سمند شهروندان را جابه جا كنند ممكن است در ابتدا تجملاتي به نظر برسد و بسياري را به اين فكر بيندازد كه در چنين شرايطي اضافه شدن يكصد دستگاه سمند چه گره اي از مشكلات تهران باز مي كند، اما نبايد فراموش كرد كه هميشه وجود نمونه بهتر و با كيفيت تري از خدمات باعث مي شود تا انتظار شهروندان از سايرين هم ارائه خدماتي نظير نوع بهتر باشد.
واقعيت اين است كه شبكه حمل و نقل عمومي وابسته به شهرداري با مشكلات بسياري مانند مشكلات معيشتي رانندگان، فرسوده بودن خودروها، سختي رانندگي در تهران و... دست به گريبانند،بنابراين بالابردن كيفيت خدمات اين وسايل نقليه در كوتاه مدت امكان پذير نيست. از طرفي نمي توان شهروندان را منتظر مهياشدن شرايط گذاشت تا با حل مشكلات پيش رو، كيفيت خدمات وسايل نقليه عمومي بهتر شود. از آنجا كه انتخاب خدماتي با كيفيت بهتر به نوعي حق شهروندان است، تأسيس تاكسي خصوصي تحت نظارت سازمان تاكسيراني مي تواند تنوع بيشتري به خدمات تاكسيراني داده و در نهايت هم به بهترشدن خدمات ديگر وسايل نقليه منجر شود.
سراب زندگي خوش شهري
وضعيت موجود در مناطق شهري در كشورهاي آسيايي هميشه به آن خوبي كه خيلي از مردم فكر مي كنند، نيست؛ اين امر مخصوصا در مورد اقشار فقيرتر صدق مي كند. بسياري از مردم ما هنوز در مناطق روستايي زندگي مي كنند وچون مردم از مناطق روستايي به شهرهاي بزرگ مي آيند، آنها را با مسئله جمعيت بيش از اندازه مواجه مي كنند و شرايط زندگي در اين شهرها براي كساني كه به آنجا مي آيند، دشوارتر مي شود.
يافتن شغل مناسب در اين شهرها مشكل مي شود و مردم مجبورند هر كاري كه به دستشان مي رسد انجام دهند. چنين كارهايي معمولا مزد كمي دارند. بسياري به كارهاي موقت مشغولند و درآمد ثابتي ندارند. بعضي حتي مدت زيادي بيكار مي مانند و زندگي خود را از طريق جلب شفقت ديگران مي گذرانند. براي افراد بيكار، زندگي در شهر مشكل تر از روستاست.
علاوه بر مسئله شغل، يافتن سرپناه براي افراد كم درآمد در مناطق شهري، مشكلي جدي است.
فقرا مجبورند در حلبي آبادهايي زندگي كنند كه در محله هاي كثيف و پست شهر قرار دارد. اين محله ها از نظر جغرافيايي پست تر از مناطق ديگر بوده، عموما در معرض سيلابند يا محل عبور خطوط راه آهن و كانال هاي فاضلاب يا نزديك محل تخليه زباله. اين خانه ها چنانچه بتوان آنها را خانه ناميد، معمولا غير قانوني بنا مي شوند و ساكنان آن نه تنها بايد اجاره بپردازند، بلكه بايد مدام با وحشت تخريب خانه توسط ماموران شهرداري روبه رو باشند.
زندگي در اين زاغه ها و حلبي آبادها حتي در مقايسه با زندگي اقشار فقير روستايي نيز اسفناك تر است.
تسهيلات جمع آوري زباله و سيستم فاضلاب در اين مناطق وجود ندارد. اگر منبع آب و عرضه آن وجود داشته باشد اغلب كاملا ناكافي است. تراكم جمعيت، شرايط محيطي زندگي را به غايت غير بهداشتي كرده و مردم، مخصوصا كودكان در معرض آلودگي و بيماري قرار دارند.
بيشتر كساني كه سرشار از آرزوهاي بزرگ رو به شهر مي آورند، مجبور خواهند شد در چنين شرايط مشكلي زندگي كنند.
تلاش هاي چندي در جهت بهبود شرايط زندگي اين افراد از طرف دولت انجام گرفته، اما كافي نيست.
به نظر مي رسد لازم باشد علاوه بر صرف هزينه براي آباداني حاشيه شهرها، به نقاط روستايي و شهرهاي كوچك هم توجه بيشتري شود. با توجه به شرايط موجود در اغلب كشورهاي آسيايي، آنها پي برده اند كه راه حل مشكلات روستاييان در شهرها نيست، بلكه در خود روستاهاست.]]>
</TEXT>
</DOC>
<DOC>
<DOCID>HAM2-841013-005</DOCID>
<DOCNO>HAM2-841013-005</DOCNO>
<ORIGINALFILE>/1384/841013/irshahr/_irelmi.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاهي به بيماري سرطان و برخي انواع آن
عقربي كه در جان ريشه مي دواند]]>
</TITLE>
<TEXT>
<IMAGE>/1384/841013/irshahr/008163.jpg</IMAGE>
<![CDATA[
سرطان يكي از عمومي ترين بيماري هاي دنيا به شمار مي رود به گونه اي كه يك نفر از هر سه نفر به نحوي روزي دچار اين بيماري خواهد شد. روزگاري نام اين بيماري رعشه بر اندام انسان مي انداخت اما امروزه سرطان ديگر عامل قطعي و اجتناب ناپذيري براي مرگ به شمار نمي رود.
امروزه دو سوم كساني كه دچار سرطان پيشرفته هستند پنج سال پس از ابتلا به آن مي توانند زندگي كنند. اين در حالي است كه اين ميزان در دهه 70 ميلادي فقط نيمي از سال بود. در دهه 70 كشورهاي مختلف مبارزه جدي با سرطان را شروع كردند و براي نمونه نيكسون- رئيس جمهور وقت آمريكا- پروژه اي را با نام جنگ ضد سرطان معرفي كرد. از آن زمان تا به امروز مبارزه بر ضد سرطان هميشه به صورت جدي در اولويت هاي بهداشتي- درماني دول مختلف قرار داشته است.
به خاطر تلاش هاي چندين دهه اي و به لطف تشخيص زود هنگام و استفاده از روش هاي جديد درمان مثل شيمي درماني و راديوتراپي، ميزان مرگ هايي كه سرطان عامل اصلي آن است، كاهش چشمگيري يافته است. موفقيت در مورد كودكان بيشتر بوده است به گونه اي كه از اواسط دهه 70تاكنون ميزان مرگ و مير ناشي از سرطان كودكان به نصف كاهش يافته است.
اينكه چرا امروزه بيماران سرطاني مي توانند بيشتر عمر كنند به اين باز مي گردد كه پزشكان امروزه از اتفاقاتي كه بر سر سلول هاي بيماران سرطاني مي افتد،بيشتر مي دانند. سرطان هنگامي آغاز مي شود كه ژن هاي كنترل كننده تقسيم، بزرگ شدن و ترميم سلول ها در طول تغيير دچار صدمه مي شوند. در اين صورت اين ژن ها هيچ كنترلي بر تقسيم و بزرگ شدن سلول ها نخواهند داشت و سلول ها با بزرگ شدن بي رويه، سلول هاي سالم همسايه خود را نابود مي كنند. براي نمونه ژني به نام پي 53 كه همانند ترمزي براي تقسيم سلول ها به شمار مي رود، تغيير مي يابد و در حدود نيمي از تومور ناپديد مي شود يا در نمونه هاي ديگر ژن هايي كه بايد به تقسيم سالم سلول ها كمك كنند، بدون اينكه بر روند تقسيم سالم آنها نظارتي داشته باشند، بر آنها براي تقسيم بيشتر فشار وارد مي كنند.
تغيير ژن ها چند عامل اصلي دارد. يكي از آنها اشتباهات اتفاقي در نحوه پاسخگويي دي .ان.اي است. عوامل ديگري هم به ژن ها صدمه وارد مي كنند كه مي توان از آنها، مواد شيميايي تنباكو، برخي مواد افزودني غذايي و نور مادون بنفش اشعه خورشيد را نام برد. ويروس هاي خاصي هم وجود دارند كه مي توانند باعث تغيير ژن ها شوند مانند ويروس برآمدگي هاي زگيل مانند پوست كه باعث ايجاد سرطان گردن مي شود.
برخي تغييرات ژن ها هم ارثي هستند. دو نمونه از آنها brca1 و brca2 هستند كه هر دو، عامل به
وجود آمدن 5 درصد سرطان هاي سينه هستند. ژن هايي ديگر مانندdbc2، emsyو fa هم باعث به وجود آمدن سرطان هاي ريه وسينه مي شوند. وقتي كه يك سلول سرطاني مي شود آنقدر تقسيم مي شود تا يك تومور شكل بگيرد.با آزمايش هاي تشخيص اوليه مي توان نوع غده تشكيل شده را تشخيص داد؛ اينكه سرطاني است، بدخيم است يا خوش خيم.
براي مبارزه با اين تومورها روش هاي زيادي وجود دارد. آخرين نسل از اين روش ها بر پايه جديدترين يافته هاي دانشمندان در مورد اتفاقاتي است كه درون سلول ها اتفاق مي افتد. در اين روش هاي نوين، پروتئين ها و پيام رسان هاي شيميايي مثل عوامل رشد و آنزيم ها- مورد هدف واقع مي شوند تا سلول هاي غيرعادي نجات يابند و بزرگ شوند. glivec براي نمونه پروتئين هايي را هدف قرار مي دهد كه به رشد سلول هاي سرطاني كمك مي كند. اين روش كه به گلوله جادويي شهرت يافته است براي علاج نوعي از سرطان لوكيميا(سرطان خوني)مورد استفاده قرار مي گيرد. داروي ديگر، به نام 17aag با جلوگيري از رسيدن پروتئيني به نام hsp60 به سلول هاي سرطاني، مانع رشد آنها مي شود. از اين دارو براي درمان سرطان هاي ناحيه پروستات، سينه و كليه استفاده مي شود.
روش جايگزين ديگر وادار كردن سيستم ايمني بدن براي حمله به تومورها با استفاده از واكسن ها، استفاده از روش هاي درماني بيولوژيك مثل ايندلوكين2 و گلبول هاي سفيد اصلاح شده ژنتيكي است. پزشكان اميدوارند در آينده با رشد فناوري سلول هاي بنيادي بتوانند روش هاي ديگري براي مقابله با سرطان ابداع كنند. آنها همچنين برنامه هايي براي استفاده از نانوداروها، نانو گلوله ها و بمب هاي هوشمند دارند. دانشمندان حتي از باكتري هاي خاكزي، ويروس هاي مهندسي شده، مايكروويو و... براي نابودي تومورها استفاده كرده اند.
الگوي پراكندگي
در كشورهاي پيشرفته رايج ترين سرطان، سرطان پوست بدون ملانوماست كه بيشتر توسط اشعه هاي مادون بنفش نورخورشيد توليد مي شوند. اين بيماري معمولا قابل درمان است. ملانوما، سرطان كشنده، ديگر در اين كشورها كمتر عموميت دارد، اما سالانه 3درصد به مبتلايان آن اضافه مي شود. گرچه نور مادون بنفش عامل برخي سرطان هاست، مقدار كمي از آن مي تواند باعث از بين رفتن بعضي سرطان هاي ديگر شود. در دنياي در حال توسعه، عمومي ترين سرطان ها  ارتباط تنگاتنگي با عوامل عفوني دارند، مثل سرطان گردن و كبد كه توسط هپاتيتb  ايجاد مي شود.
بزرگترين عامل مرگ و مير در كشورهاي صنعتي، همچنان سرطان ريه است. در مردان از سال 1990 تاكنون اين بيماري كاهش نسبي داشته است در حالي كه در دهه 60 ميلادي مرگ و ميرهاي بسيار زيادي را به همراه داشت و دليل آن سيگار كشيدن بسيار در مردان بود. در زنان كه سيگار كشيدن را ديرتر شروع كردند، آمار مرگ و مير بر اثر سرطان ريه هنوز در حال رشد است. تنباكو همچنين به سرعت در حال تبديل شدن به دليل اصلي سرطان در آسياست. در ميان زنان از هر سه مورد سرطان يكي مربوط به سرطان سينه است. در مقابل براي مردان، سرطان پروستات عمومي ترين سرطان است كه بيشترين ميزان آن در مردان آفريقايي و آمريكايي ديده مي شود.
با اين حال روش هاي درماني جديدي براي مقابله با اين دو سرطان وجود دارد و با تشخيص به موقع مي توان بيمار را حتي تا 10 سال ديگر هم زنده نگاه داشت.
عوامل خطرناك
عوامل بسياري هستند كه فرد را در معرض مبتلا شدن به سرطان قرار مي دهند. سيگار كشيدن، اصلي ترين عامل فردي در ابتلا به سرطان است، باتوجه به اينكه تنباكو با يك سوم سرطان ها ارتباط مستقيم دارد. عامل اصلي ديگر، پرتوهاي يونيزه كننده است. اين عامل شايد مسئول ابتلاي ساكنان اطراف نيروگاه هاي چرنوبيل اوكراين، تويكامورا در ژاپن و كارگران كارخانه هاي توليد برق هسته اي به سرطان باشد. تشعشعات همچنين باعث ايجاد سرطان در كساني بوده است كه اولين آزمايش هاي هسته اي را از نزديك مشاهده كرده اند يا در تماس با اورانيوم
ضعيف شده هستند. البته به تازگي در مقاله اي اين نظريه به چالش كشيده شده است. عوامل موثر در پيشرفت سرطان سينه هم اينها هستند: بدون بچه بودن يا به تاخير انداختن آن به بعد از سن 30 سالگي، استفاده از درمان جايگزين هورموني، استفاده بيش از حد الكل در روز. معمولا براي رشد سلول هاي سرطاني بايد دو عامل توأمان براي فرد پيش بيايند. هنوز سرطان زا بودن زندگي نزديك خطوط انتقال نيرو و جايگاه هاي سوخت و استفاده از تلفن همراه مشخص نشده است.
گام هاي پيشگيرانه
اگر تمام افراد دنيا ديگر سيگار نمي كشيدند، آمار تلفات ناشي از سرطان تا يك سوم كاهش مي يافت.
دوري گزيدن از نور مستقيم آفتاب هم مي تواند از مبتلا شدن صدها هزار نفر از مردم به سرطان جلوگيري كند. برخي رژيم هاي غذايي كه در آنها آنتي اكسيدان و اسيدهاي چرب سودمند همانند امگا3 و اسيداولئيك
( روغن زيتون)وجود دارد هم مي توانند مانع از ابتلاي فرد به سرطان شوند. برخي اقدامات پيشگيرانه مانند تزريق واكسن هپاتيت هم مي تواند آمار مبتلايان به سرطان را پايين بياورد.
سرطان در ايران
سرطان در ايران تقريبا به طور مساوي بين زنان و مردان(52 درصد مردان و 48 درصد زنان)رواج دارد. فراوان ترين سرطان ها در مردان به ترتيب معده، لوسمي، مثانه، ريه، مغز و سيستم اعصاب مركزي،  مري و لنفوم هستند. در زنان، سرطان سينه 23 درصد از كل سرطان ها را تشكيل مي دهد و پس از آن سرطان هاي خون، معده، مغز و اعصاب مركزي، مري و روده بزرگ در رتبه هاي بعدي قرار دارند.
اين در حالي است كه سرطان هاي ناشي از استعمال دخانيات در مردان و تا حدودي در زنان رشد شديدي داشته است.نكته مهم افزايش ميزان مبتلايان به سرطان معده(اين سرطان در مردان ايراني رتبه يكم و در زنان ايراني رتبه سوم را داراست)است و در اين مورد ايران را مي توان تنها با ژاپن كه فراواني اين سرطان در هر دو جنس بسيار زياد است، مقايسه كرد.استعمال دخانيات، الگوهاي ناسالم غذايي، مصرف بيش از حد پروتئين و نگهداري مواد غذايي فسادپذير و به ويژه پروتئين ها در شرايط غيربهداشتي، عوامل تشديد احتمال ابتلا به سرطان معده هستند.]]>
</TEXT>
</DOC>
<DOC>
<DOCID>HAM2-841013-006</DOCID>
<DOCNO>HAM2-841013-006</DOCNO>
<ORIGINALFILE>/1384/841013/irshahr/_irelmi.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[لوسمي حاد]]>
</TITLE>
<TEXT>
<IMAGE>/1384/841013/irshahr/008184.jpg</IMAGE>
<![CDATA[
 لوسمي حاد يكي از سرطان هاي مربوط به سلول هاي سفيد خون در مغز استخوان يا بافت هاي مربوط به دستگاه لنفاوي(غدد لنفاوي، طحال، كبد)است. اين سلول هاي تكثير يافته، داخل بافت تجمع  كرده و سپس با نفوذ در جريان خون به ديگر بافت ها سرايت مي كنند. انواع لوسمي حاد عبارتند از: لوسمي لنفوسيتي حاد(all كه بيشتر در كودكان شايع است)، لوسمي ميلو سيتي حاد(aml)و لوسمي غيرلنفوسيتي حاد(anll). لوسمي حاد شايع ترين نوع سرطان در كودكان است. اين بيماري در هر سني در مردان و زنان بروز مي كند ولي نسبت آن در ميان مردان بيشتراست. بيشترين ميزان بروز لوسمي حاد در بين سنين 2 تا 5 سال است. علائم اين بيماري تب خفيف، خستگي، رنگ پريدگي پيش رونده، احساس ناخوشي عمومي، كبود شدگي آسان پوست و خونريزي بي دليل در بيني و لثه، بزرگي طحال و دردشكم، حساس شدن به عفونت ها، بروز عفونت هاي دهاني به صورت زخم و سردرد و خواب آلودگي دائمي است. افرادي كه در معرض اشعه ايكس هستند، كساني كه در خانواده سابقه چنين مرضي را دارند، دوقلوهاي كاملا مشابه، افرادي كه با بنزن ها و ساير موادشيميايي صنعتي سمي تماس دارند و افرادي كه دخانيات استعمال مي كنند، پتانسيل بالايي براي ابتلا به اين بيماري دارند. اين بيماري قابل پيشگيري نيست، اما درمان آن تا 90 درصد باعث فروكش كردن آن و تا 30 درصد باعث علاج قطعي آن به ويژه در كودكان مي شود. روش هاي تشخيص اين بيماري شامل آزمايش خون، مغز استخوان و مايع مغزي نخاعي، عكس قفسه سينه، سونوگرافي و سيتي اسكن است. مراحل درماني اين بيماري تزريق خون و پلاكت، داروهاي ضدسرطان براي از بين بردن سلول هاي سرطاني و در پي آنها اشعه درماني است. در صورتي كه بيماري پس از اين مراحل عود كند، پيوند استخوان براي بيمار در نظر گرفته مي شود. به اين بيماران توصيه اكيد مي شود از ازدحامات مردمي دوري كنند تا دچار عفونت نشوند. داروهاي ضدسرطان، داروهاي كورتوني و مسكن ها برنامه دارويي اين بيماران را تشكيل مي دهد.]]>
</TEXT>
</DOC>
<DOC>
<DOCID>HAM2-841013-007</DOCID>
<DOCNO>HAM2-841013-007</DOCNO>
<ORIGINALFILE>/1384/841013/irshahr/_irelmi.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[سرطان ريه]]>
</TITLE>
<TEXT>
<IMAGE>/1384/841013/irshahr/008187.jpg</IMAGE>
<![CDATA[
 سرطان ريه يكي از شايع ترين سرطان ها در سراسر جهان به شمار مي رود و بيش از 80درصد مبتلايان به اين بيماري در فاصله پنج سال از تشخيص بيماري، جان خود را از دست مي  دهند. سرطان ريه داراي پنج حالت متفاوت است كه از هر پنج مورد آنها يكي سرطان ريه از نوع ياخته هاي كوچك(شايع ترين نوع سرطان ريه)است.
علائم هشداردهنده سرطان ريه افزايش يا شدت سرفه در افراد سيگاري، سرفه همراه با خلط خوني، تنگي نفس در اثر فعاليت، خس خس حاد سينه، درد مبهم يا مشخص در قفسه سينه، خش شدن صدا، كاهش وزن، بي اشتهايي، تورم در ناحيه گردن و صورت و ضعف و خستگي مفرط است. اين سرطان در مراحل ابتدايي هيچ نشانه اي ندارد و بيماران اغلب زماني به پزشك مراجعه مي كنند كه بيماري در مراحل پيشرفته قرار دارد كه همين امر باعث افزايش آمار مرگ ومير در ميان مبتلايان به سرطان ريه شده است.
اعتياد به دخانيات، آلاينده هاي موجود در هوا، استنشاق دود سيگار توسط افراد غيرسيگاري، عوامل ژنتيك و عوامل ايمنولوژيك(ايمني)مهمترين دلايل بروز سرطان در شخص هستند به اضافه اينكه سن بالاي 60 سال به صورت بالقوه عامل مهمي در مبتلا شدن فرد به سرطان ريه است. تشخيص اين بيماري با عكسبرداري اشعه x از ريه ها، آزمايش خلط، سي تي اسكن، پرتونگاري با استفاده از تشديد ميدان مغناطيسي و نمونه برداري هاي مختلف امكان پذير است.
سرطان ريه معمولا به دليل غني بودن سيستم خون رساني و لنفاوي ريه مي تواند به راحتي به اندام هاي ديگر سرايت كند.
فعاليت هاي پيشگيرانه اين بيماري، دوري از آلاينده ها، عدم استعمال دخانيات و بررسي خانه از نظر عدم وجود گاز رادون است. با اين حال روش هاي درماني آن بسته به مراحل پيشرفت بيماري و وضعيت عمومي آن به ترتيب جراحي، شيمي درماني، راديوتراپي، درمان فوتوديناميك، درمان بيولوژيكي و سوزاندن ضايعه بدخيم است.]]>
</TEXT>
</DOC>
<DOC>
<DOCID>HAM2-841013-008</DOCID>
<DOCNO>HAM2-841013-008</DOCNO>
<ORIGINALFILE>/1384/841013/irshahr/_irelmi.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[سرطان معده]]>
</TITLE>
<TEXT>
<IMAGE>/1384/841013/irshahr/008193.jpg</IMAGE>
<![CDATA[
اين سرطان كه همانند تمام سرطان هاي ديگر براثر رشد خارج از كنترل بافت هاي سرطاني به وجود مي آيد، معمولا در افراد بالاي 40 سال مشاهده مي شود و شيوع آن در مردان دو برابر زنان است. اين بيماري از آنجا بسيار خطرناك است كه بيماران تا مراحل پيشرفته بيماري، هيچ علامتي كه حاكي از بروز سرطان معده باشد را در خود مشاهده نمي كنند.علائم اين بيماري در مراحل اوليه سوءهاضمه، تهوع و كم اشتهايي است، اما در مراحل بعد كاهش وزن غيرقابل توجيه، بي اشتهايي، استفراغ خوني، كم خوني، درد شديد شكم و گاهي اوقات وجود توده هاي قابل لمس در بالاي شكم است.علل اين سرطان هم ناشناخته  است، ولي گفته مي شود كمبود ميوه ها و سبزيجات تازه در رژيم غذايي مي تواند باعث پيدايش آن شود.مردان بالاي 40 سال بالقوه در معرض ابتلا به سرطان معده هستند.كساني كه در خانواده آنها بيماري سرطان وجود دارد، بايد حتما با پزشك مشاور در اين زمينه مشورت كنند و تحت مراقبت باشند. كم خوني حاد، استفاده از الكل، فقدان اسيد معده،  سابقه جراحي معده يا برداشتن جزئي از معده مي تواند منجر به سرطان شود. پزشكان براي جلوگيري از ابتلا به سرطان توصيه مي كنند غذاهاي دودي شده، ترش شده و نمك سود شده از رژيم غذايي حذف شوند و مقادير زياد پروتئين و سبزي ها و ميوه هاي تازه جايگزين آن شوند.براي پيشگيري از بروز سرطان معده چندين توصيه بهداشتي كرده اند كه مهمترين آنها دوري از مصرف الكل، انتخاب يك رژيم غذايي مغذي و متعادل، آزمايش هاي سالانه غربالگري و توجه به مشكلات گوارشي مداوم هستند.اين بيماري غيرقابل علاج است و عوارض احتمالي آن خونريزي داخلي، تشخيص اشتباه به عنوان زخم معده و گسترش آن به كبد، استخوان ها و ريه است. آزمون هاي تشخيصي اين بيماري شامل بررسي هاي آزمايشگاهي خون از لحاظ كم خوني و آزمايش هاي معده از لحاظ اسيد هستند. در صورتي كه سرطان گسترش نيافته باشد، جراحي براي بخش يا تمامي معده پيشنهاد مي شود. شيمي درماني ممكن است يك پاسخ موقتي حاصل كند.]]>
</TEXT>
</DOC>
<DOC>
<DOCID>HAM2-841013-009</DOCID>
<DOCNO>HAM2-841013-009</DOCNO>
<ORIGINALFILE>/1384/841013/irshahr/_irelmi.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[سرطان مري]]>
</TITLE>
<TEXT>
<IMAGE>/1384/841013/irshahr/008166.jpg</IMAGE>
<![CDATA[
عامل اصلي ايجاد سرطان مري، رشد بافت هاي سرطاني است كه سلول ها بدون هيچ كنترلي در آن شروع به تقسيم شدن مي كنند. اين بافت ها معمولا در جايي از مري شكل مي گيرند كه مري هنوز در زير قفسه سينه قرار دارد. اين سرطان كه معمولا در افراد بالاي 50 سال به وجود مي آيد، در هر دو جنس شايع است، اما شيوع آن بيشتر در مردان مشاهده مي شود.اين بيماري داراي علائم خاصي است كه در هنگام بلع، كاهش سريع وزن و استفراغ مخاط خون آلود از آن دسته هستند. علل ايجاد سرطان مري ناشناخته هستند و مي توان آنها را به دو دسته تقسيم كرد؛ سرطان هايي كه از خود مري آغاز مي شوند و سرطان هايي كه از ديگر اعضاي بدن به مري سرايت مي كنند. با اين حال نكته مثبت در مورد اين بيماري اين است كه ارثي نيست. عوامل تشديدكننده اين بيماري موارد زير هستند:سيگار كشيدن، استفاده بيش از حد الكل، تنگي مري، كمبود آهن و ترش كردن معده.
براي پيشگيري از اين بيماري، پزشكان به مردم توصيه مي كنند سيگار نكشند، هرگز الكل ننوشند و در صورت بروز هرگونه اختلال گوارشي كه بيش از 5 روز طول بكشد به پزشك مراجعه كنند.در حال حاضر هيچ درماني براي اين بيماري در دسترس نيست و بيماران مبتلا به آن هيچ شانسي براي بهبود ندارند. به همين خاطر تشخيص زودهنگام اين بيماري نقش موثري در كنترل آن دارد. البته در چند مورد مشاهده شده كه سرطان بدون هيچ دخالتي كاملا مرتفع شده است.اگر اين بيماري سريعا كنترل نشود به ريه ها و كبد هم گسترش مي يابد كه در آن صورت كنترل آن بسيار سخت خواهد شد.
داروهايي كه براي مبتلايان به سرطان مري تجويز مي شود، بيشتر مسكن ها و آرام بخش هايي است كه براي بهبود روحيه بيمار مورد استفاده قرار مي گيرند و گاهي هم داروي ضدسرطان تجويز مي شود.
پزشكان براي تشخيص بيماري از نمونه ها توموربرداري مي كنند و درمان آن معمولا جراحي، اشعه درماني، شيمي درماني يا تركيبي از آنهاست.]]>
</TEXT>
</DOC>
<DOC>
<DOCID>HAM2-841013-010</DOCID>
<DOCNO>HAM2-841013-010</DOCNO>
<ORIGINALFILE>/1384/841013/irshahr/_irelmi.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[پيشخوان]]>
</TITLE>
<TEXT>
<IMAGE>/1384/841013/irshahr/008172.jpg</IMAGE>
<![CDATA[
نووهرالد
روزنامه نووهرالد در آستانه تحويل سال نو ميلادي موضوع عكس هاي صفحه اول خود را به تحولات سياسي در سال 2005 در آمريكاي لاتين اختصاص داده است.اين روزنامه با كار كردن تصاويري از هوگو چاوز، لوئيس ايناسيولولاداسيلوا، نستور كرچنر، ايوومورالس، فيدل كاسترو، ريكارده لاگوس و تاباره واسكس عنوان چرخش قاره به سمت چپ را براي عنوان خبر اول خود برگزيده است.
]]>
<IMAGE>/1384/841013/irshahr/008181.jpg</IMAGE>
<![CDATA[
لاخورنادا
روزنامه اسپانيايي زبان لاخورنادا چاپ مكزيك، خبر اول خود را به گزارشي انتقادي از احداث ديوار ميان مكزيك و ايالات متحده اختصاص داده است.
اين روزنامه ضمن انتقاد از ساخت چنين ديواري احداث آن را نژادپرستانه دانسته است.اين روزنامه همچنين از نمايندگان كنگره به دليل موافقت با چنين طرحي شديدا انتقاد كرده است.اين روزنامه عكس اول خود را نيز به افزايش فروش كالا در شب سال نو مسيحي اختصاص داده است.
]]>
<IMAGE>/1384/841013/irshahr/008202.jpg</IMAGE>
<![CDATA[
نيويورك سان
روزنامه نيويورك سان صفحه اول خود را به تصاوير زيبا و جذابي از ساختمان سازي در نيويورك اختصاص داده است.
اين روزنامه گزارش خود را با ذكر تاريخچه اي مختصر از فرآيند ساختمان سازي در دهه هاي 20 و 60 ميلادي در اين ابرشهر ايالات متحده آغاز كرده است. نيويورك سان در ادامه گزارش خود به نقل از تحليلگران آورده است: مايكل بلومبرگ در نظر دارد در دومين دوره تصدي مقام شهرداري نيويورك تعهداتش در قبال طرح هاي توسعه شهري را تحقق ببخشد.
]]>
<IMAGE>/1384/841013/irshahr/008157.jpg</IMAGE>
<![CDATA[
عرب نيوز
روزنامه عرب نيوز خبر اول خود را به درخواست مجلس سوريه مبني بر محاكمه عبدالحليم خدام، معاون سابق رئيس جمهوري اين كشور اختصاص داده است.
نمايندگان مجلس سوريه در واكنش به ادعاهاي عبدالحليم خدام درباره ترور رفيق حريري،  به اتفاق آرا طرح محاكمه وي به اتهام خيانت را تصويب كردند.
محمود الابرش،  رئيس مجلس سوريه گفت: ما از محمد غفري،  وزير دادگستري مي خواهيم عبدالحليم خدام را به اتهام خيانت به كشور، به پيشگاه عدالت آورده و اقدامات لازم را انجام دهد.]]>
</TEXT>
</DOC>
<DOC>
<DOCID>HAM2-841013-011</DOCID>
<DOCNO>HAM2-841013-011</DOCNO>
<ORIGINALFILE>/1384/841013/irshahr/_irelmi.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[تازه ها]]>
</TITLE>
<TEXT>
<![CDATA[تلفن هاي دوربيني جديد
نسل جديد تلفن هاي دوربين دار به صاحبان آنها اين امكان را مي دهد كه آلبوم عكس هاي ديجيتالي خود را با شناسايي خودكار افراد و مكان هايي كه در عكس وجود دارند، دسته بندي كنند.
اين طرح كه توسط مارك ديويس از آزمايشگاه تحقيقات بركلي ياهو ارائه شده است بر پايه سروري مركزي فعاليت مي كند كه جزئيات هر عكس را هنگام ضبط شدن ثبت مي كند.
اين سرور همچنين ديگر تلفن هاي داراي بلوتوث اطراف را كه در برد عكس قرار دارند شناسايي مي كند و آن را با زمان ومكان عكسبرداري تركيب مي كند تا ليست كاملي از افرادي كه ممكن است در عكس وجود داشته باشند، تهيه كند.
سپس اين داده  ها با الگوريتم شناسايي سطحي تركيب مي شوند تا اشيا و سوژه ها مشخص شوند.
الگوريتم شناسايي سطحي به خودي خود فقط با 43 درصد دقت مي تواند افرادي را در عكس هاي دوربيني تلفني هاي همراه شناسايي كند، اما ديويس و همكارانش با تركيب اين الگوريتم و داده  هايي كه از سرور مركزي به دست آمده است ميزان دقت اين الگوريتم را تا 60 درصد افزايش داده اند. اين داده ها را همچنين مي توان براي تشخيص مكان هايي كه در عكس وجود دارند با نرم افزار شناسايي عكس تركيب كرد.
]]>
<IMAGE>/1384/841013/irshahr/008139.jpg</IMAGE>
<![CDATA[
هديه يك ثانيه اي 2006
شب سن سيلوستر يا شب گذر از سالي به سال ديگر اين بار بلندترين شب بود، چرا كه به گفته كارشناسان فرانسوي براي ميزان شدن با ساعت هاي جهاني اين كار براي فرانسوي ها ضروري بود.
فرانسوي ها براي بيدار شدن در روز اول ژانويه 2006 ساعت خود را در روز 31 دسامبر 2005 يك ثانيه عقب كشيدند چرا كه تاكنون اين كشور هميشه با يك ثانيه تفاوت از ساعت جهاني گرينويچ مواجه بود؛ زماني كه 250 ساعت اتمي جهان آن را حفظ مي كنند. به گفته كارشناسان، گردش زمين به دور خود در درازمدت آهسته تر مي شود و اين امر به دليل كشش ماه-خورشيدي، مواد دروني زمين از جمله هسته و پوسته و مواد بيروني از جمله اتمسفر و اقيانوس هاست.
طبق قرارداد بين المللي منعقده در سال 1972 زماني كه اين كاهش سرعت، اختلاف زمان با ساعت گرينويچ را به يك ثانيه مي رساند مي توان در پايان سال اين يك ثانيه را به زمان اضافه كرد.
در فرانسهsyrte يعني دپارتمان سيستم مرجع زمان- فضا، مسئوليت اندازه گيري گردش زمين و محاسبه زمان را به عهده دارد.
تحول در تشخيص سرطان
اتحاديه اروپا بورسيه اي را براي محققان سراسر دنيا تعيين كرده است تا آنها تحقيقات خود را روي سنسورهاي زيستي معطوف كنند. اين طرح كه توسط دانشگاه نيوكاسل انگلستان هدايت مي شود به طور خاص روي سنسورهايي است كه نوع بيماري را مشخص مي كنند.دانشمندان با استفاده از اين بورس مي توانند تحقيقات فراواني روي سنسورهاي زيستي انجام دهند. در صورت تكميل اين پروژه، آنها موفق خواهند شد بيماري ها را سريعا تشخيص دهند و براي درمان آن اقدام كنند.فن آوري مدنظر براي استفاده در اين طرح از همان نوعي است كه پيش تر در سيستم هاي ناوبري و كيسه هاي هواي اتومبيل استفاده شده، اما در اينجا اندازه ديسك هاي لرزشي از اندازه يك غبار بيشتر نخواهد بود.
اين سنسور علائم سرطان و پروتئين هايي كه توسط سلول هاي سرطاني توليد مي شوند را از پروتئين هايي كه توسط سلول هاي سالم توليد مي شوند تشخيص خواهد داد. از آنجا كه تشخيص زودهنگام سرطان نقش بسيار مهمي در درمان آن دارد، اين تكنولوژي مي تواند تحولي در درمان سرطان ايجاد كند.]]>
</TEXT>
</DOC>
<DOC>
<DOCID>HAM2-841013-012</DOCID>
<DOCNO>HAM2-841013-012</DOCNO>
<ORIGINALFILE>/1384/841013/irshahr/_jahansh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تحولي درتوليد خودروهاي ژاپني
ارابه جديد چشم بادامي ها]]>
</TITLE>
<TEXT>
<IMAGE>/1384/841013/irshahr/008142.jpg</IMAGE>
<![CDATA[
ساسان گلفر
راه حل شركت هوندا براي مسئله توليد قدرت زياد با يك موتور كوچك يك نام كوچك است: هوندا سيويك si 2006. موتور جديد دو ليتري 4 سيلندر خطي si مي  تواند در دور موتور 7 هزار و 800 دور در دقيقه(كه رقمي انقلابي است)197 اسب بخار قدرت توليد كند و اين همه به يمن سيستم قابل اطمينان زمان  بندي متغير سوپاپ i-vtec امكانپذير شده است. نكته جالب اينكه دور موتور هوندا سيويك si شما بالاتر از اين هم مي  رود و در 8 هزار و 200 دور در دقيقه بايد به دنده شش برويد و البته بايد از دنده دستي استفاده كنيد، چون تنها امكان انتخاب شما هنگام خريدن اين اتومبيل شش دنده دستي است.
برخلاف توليدكنندگان ديگر كه معمولا سيستم سوپرشارژ يا توربوشارژ را براي رسيدن به قدرت موتور بيشتر مورد استفاده قرار مي  دهند و با روش ورود هواي تحت فشار به موتور به اين هدف دست مي  يابند -كه به عنوان نمونه  هايي از آنها مي  توان به فولكس واگن gti، شورولت كوبالت ss و ميني كوپر s اشاره كرد- هوندا به سيستم زمانبندي متغير سوپاپ خود اتكا كرده است و حاصل سال  ها كار و آزمايش مهندسان اين شركت همين هوندا سيويك si است كه الان زير پاي شما نيست!
در خط توليد نسبتا گرانقيمت و همواره تند و تيز si سيويك، دور موتور بالا هميشه حرف اول را زده است. قدرت موتور هميشه به عنوان مزيت اين خودرو ژاپني مطرح بوده، اما جنبه  اي كه در نسل  هاي قبلي به عنوان يك نقطه ضعف محسوب مي  شد، طراحي بدنه نه چندان زيبايي بود كه توسط air jordan انجام مي  شد. البته طراحي داخلي نيز چندان چنگي به دل نمي  زد. اين بار هوندا تصميم گرفته است كه آن خطا را جبران كند و دستي به سروگوش اين سلطان خودروهاي كوچك و جمع و جور بكشد.
آنچه در داخل كابين مي  توان ديد، حكايت از موفقيت اين خودروساز در رسيدن به اهداف زيبايي  شناسانه و عملكردي خود دارد. داشبورد نبراسكا، ترتيب قرارگيري باسليقه نمايشگرهاي دور موتور و سرعت  سنج ديجيتال و نمودارهاي ميزان سوخت و دماي موتور، از جمله اين اقدامات مثبت هستند. شكل و محل قرارگيري صفحات نمايشگر، هم چشم  نواز است و هم اطمينان  بخش براي راننده اي كه درون اتومبيلي قوي و محكم و به قول خودمان كاردرست نشسته است. البته طراحي بدنه آن هم چنان  كه مي  بينيد، به قدر كافي خوب هست. لااقل آنقدر كه عابر يا سرنشين اتومبيلي كه از كنارتان مي  گذرد يا راننده كاميوني نگاهي به ماشينتان بيندازد و بگويد: بابا، كار درست!. البته حق دارد؛ با آن شيشه جلو طرح لامبورگيني و تايرهاي ضخيم 18 اينچي، من هم اگر بودم، همين را مي  گفتم!
امسال سيويك si بيستمين سال تولد خود را جشن مي  گيرد. به عنوان يك جوان 20 ساله خوب پيشرفت كرده است. كدام جوان 20 ساله  اي را مي  شناسيد كه حدود 200 اسب بخار قدرت داشته باشد، دور موتورش به 8000 دور در دقيقه برسد و موتور 16 سوپاپ دوميل سوپاپ رو i-vtec داشته باشد؟!
خط توليد هوندا سيويك 2006 كه پاييز امسال به راه افتاد، شامل سدان چهار در، كوپه دو در و si كوپه و دو اتومبيل سازگار با محيط زيست سيويك هيبريد و سيويك gx با سوخت گاز طبيعي است، اما گل سرسبد اين خط توليد، همين جوانك 20 ساله  اي است كه امروز زير ذره  بين ما رفته. جان مندل، معاون مدير هونداي آمريكا مي  گويد: سيويك si 2006 كوپه قدرتمندترين، سريع  ترين و براي راننده لذت  بخش  ترين si است كه ما تا به حال روي جاده فرستاده  ايم و اين سيويك si مفهومي، از نظر زيبايي طرح، كارايي و عملكرد، توجه همه را به خود جلب خواهد كرد. اين عضوي از خانواده جديد خودروهاي سيويك است كه بر مبناي ارزش  هاي موردنظر در اين كلاس از قبيل ايمني، طراحي بدنه، عملكرد و صرفه  جويي در مصرف سوخت ساخته شده است.
در طراحي بدنه سيويك si جديد آنچه در نظر اول چشم  ها را خيره مي  كند، خط سقف خوش  تراش و همان  طور كه گفتيم شيشه جلو طرح لامبورگيني است و بعد عريض بودن و فاصله اندك با سطح جاده و ايروديناميك بسيار عالي و استادانه آن جلب نظر مي  كند. بعد مي  رسيم به چرخ  هاي 18 اينچي آلومينيوم، تايرهاي با كارايي بالاي 18r 40/522 و ديسك  ترمزهاي عريض و چهار پيستون brembo كه البته براي ديدنشان مجبوريم كمي خم شويم! طراحان تصميم داشته  اند كه فاصله تاير با بدنه را به حداقل برسانند، بنابراين براي ديدن لنت ترمزها خم شدن هم كافي نيست!
قيمت پايه  اي كه براي سيويك si 2006 تعيين شده، 20 هزارو540 دلار است كه حدود 4 هزار دلار از هوندا rsx تيپ s هم ارزان  تر است و اين به زبان بازار بين  المللي خودرو يعني مفت! با اين قيمت، امكانات رفاهي بسيار خوبي در اختيار خواهيد داشت؛ از جمله كيسه هواي جانبي جلو و كيسه  هاي جانبي برزنتي، سقف آفتابگير برقي و سيستم صوتي هفت بلندگوي 350 وات استريو.اين سيستم صوتي آنقدر صداي نافذ و تميزي دارد كه اگر شما از آن دسته اشخاصي باشيد كه شب  ها با چشم بسته فقط دياگرام  هاي آمپلي  فاير را مي  بينند، با داشتن آن به چيز ديگري نياز نداريد. فقط مواظب باشيد اگر شب رانندگي مي  كنيد، چشم  هايتان را نبنديد!
امكانات ديگري كه با افزودن حدود 2 هزار دلار بر قيمتي كه مي  پردازيد، به دست خواهيد آورد عبارتند از سيستم جهت  يابي همراه با حافظه كارت  خوان براي پخش فايل  هاي موسيقي ديجيتال و تايرهاي مخصوص سفرهاي تابستاني. با اين امكانات، قيمت كل اتومبيل به 22هزارو 490 دلار مي  رسد كه از من مي  شنويد، باز هم مفت است!
صحبت از اعداد و ارقامي مانند 8 هزار دور در دقيقه و 197 اسب بخار البته براي من و شما كه مي  خواهيم در اين ترافيك و روي جاده  هاي پرچاله و چوله برانيم، كمي فانتزي به نظر مي  رسد. واقعيت اين است كه در عملكردهاي معمولي و سفرهاي شهري روزمره معمولا دور موتور 4 هزار دور در دقيقه و حدود 100 اسب بخار به كار مي  آيد. با اين حال مي  توانيد دلخوش باشيد كه اتومبيلي با چنين امكانات بالقوه  اي زير پا داريد، اما چيزي كه هنگام رانندگي واقعا مايه خشنودي شما خواهد شد، جعبه دنده روان و دنده سبك و نرمي است كه به راحتي مي  توانيد عوض كنيد. فرمان چرمي كوچكي كه با يك اشاره به اتومبيلتان تغيير جهت مي  دهد، صندلي  هايي راحت با يك علامت قرمزرنگ si روي آن و سيستم تعليق كاملا مستقلي كه ضربه  هاي جاده بر اين اتومبيل تقريبا خوابيده بر سطح جاده را به خوبي جذب مي  كند و كمتر تكاني را به راننده و سرنشين منتقل مي  كند. با اين تفاصيل، باز هم تكرار مي  كنم مواظب باشيد موقع رانندگي چشم  هايتان را نبنديد؛ ممكن است يك هوندا سيويك si 2006 در خواب ببينيد!]]>
</TEXT>
</DOC>
<DOC>
<DOCID>HAM2-841013-013</DOCID>
<DOCNO>HAM2-841013-013</DOCNO>
<ORIGINALFILE>/1384/841013/irshahr/_jahansh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[معاملات پنهاني فورد]]>
</TITLE>
<TEXT>
<![CDATA[در حالي كه كارگران كارخانه مونتاژ ويكسوم(وابسته به فورد)خود را با اخبار جديد مبني بر جدا شدن اين كارخانه از فورد در دور بعدي كاهش هزينه هاي اين شركت انطباق مي دهند، فورد اخيرا اعلام كرد كه با ايالت جورجيا به توافق رسيده تا به جاي بستن كارخانه اش، آن را توسعه دهد.
در عين حال با توجه به فروش بسيار پايين توليدات فورد، هيچ يك از اين دو كارخانه از خطر جدا شدن از اين شركت، نجات نيافته اند.
فورد در قراردادي 30 صفحه اي با مسئولان ايالت جورجيا به توافق رسيده كه در ازاي دريافت محرك هاي مالي و تخفيف مالياتي، كارخانه مونتاژ آتلانتا را تعطيل نكرده و آن را گسترش دهد.
محرك مالي كه قرار است از طرف جورجيا به فورد تزريق شود بايد توسط مجمع عمومي اين ايالت به تصويب برسد.
كارخانه آتلانتا مدل هاي تاروس(taurus)و مركري سيبل
(mercury sable)را مي سازد و كارخانه ويكسوم مدل gt، دو مدل سواري لينكولن و مدل هاي توان كار و ls را مي سازد.
مقامات فورد تا كنون از اعلام طرح نهايي خود در مورد اين دو كارخانه خودداري و همه چيز را به زمان اعلام طرح تجديد ساختار فورد در ماه ژانويه موكول كرده اند.
از طرف ديگر كارگران سعي دارند اميد خود را حفظ كنند.
به عنوان مثال پل براون 53 ساله كه از سال 1974 در كارخانه ويكسوم كار كرده، مي گويد: من خوشبين هستم.
در عين حال برخي از كارشناسان خودرو مي گويند اگر فورد در ماه ژانويه هر دو كارخانه را تعطيل كند، نبايد تعجب كرد. برخي ديگر هم مثل مجله وال استريت ژورنال و اوتوموتيونيوز پيش بيني مي كنند تعطيل شدن تنها نصيب يكي از اين دو كارخانه خواهد شد.
از طرف ديگر نشريه فري پرس از امكان تعطيلي چند كارخانه ديگر فورد، از جمله در سنت لويز، سنت پل، مين و مكزيكو خبر داده است.
فروش فورد نسبت به مدت مشابه سال گذشته به شدت افت كرده است. علاوه بر اين در حالي كه ظرفيت توليد فورد 4 ميليون دستگاه خودرو در سال است، اين كارخانه كمتر از 4/3 ميليون خودرو در سال توليد مي كند.
وقتي كارخانه اي تمام خودروهايي را كه مي تواند بسازد توليد نكند، تجهيزات آن كارخانه به صورت بهينه مورد استفاده قرار نگرفته اند و حتي خرج خود را درنياورده اند. اين امر مثل اين است كه يك كارفرما به كارگران نيمه وقت خود، دستمزد تمام وقت بدهد.
اين امر يكي از عواملي است كه براي فورد دردسرساز شده و در سپتامبر گذشته ضرري معادل 2 ميلياردو100 ميليون دلار را روي دست فورد گذاشت. اريك مركل يكي از كارشناسان سرشناس خودرو مي گويد: فورد هم اكنون بين آتلانتا و ويكسوم عقب و جلو مي رود، اما من فكر مي كنم به احتمال، هر دو آنها را تعطيل كند.
فورد هيچ وقت اعلام نكرده كه كارخانه 7/4 ميليون فوت مربعي ويكسوم را تعطيل خواهد كرد، اما خودروسازان حاضر در اين كارخانه و كارشناساني كه در صنعت خودرو مطالعه مي كنند، مدت هاست كه انتظار مي كشند فورد اين كارخانه را تعطيل كند.
در حالي كه در ويكسوم شك و ترديدها در مورد بقاي كارخانه ادامه دارد، در جورجيا احتمال اينكه قرارداد محرك مالي به تصويب برسد بعيد به نظر مي رسد، به ويژه اينكه تاكنون هيچ جزئياتي در مورد اين قرارداد به پرداخت كنندگان ماليات اعلام نشده است.
به گفته روزنامه آتلانتا، مسئولان ايالت جورجيا 18 ماه است كه در مورد اين قرارداد با فورد در حال مذاكره هستند.
يكي از مشكلاتي كه پيش روي كارخانه آتلانتا قرار دارد اين است كه دورافتاده است و به تعدادي از عرضه كنندگان دسترسي ندارد كه همين امر ممكن است در قرارداد، مورد اشاره قرار گيرد.
جنرال موتورز نيز كه بزرگ ترين شركت خودروسازي جهان است اخيرا اعلام كرده كه قصد دارد كارخانه دوراويل را كه بيش از 3 هزار نفر در آن كار مي كنند، تعطيل كند.خطر تعطيلي كارخانه فورد ممكن است قانونگذاران را بر آن دارد كه از طرح تزريق محرك مالي به فورد حمايت كنند.
چيزي كه هم اكنون در صنايع خودروسازي آمريكاي شمالي ديده مي شود، موجي از تعطيلي كارخانه هايي است كه تا چندي پيش سودآورترين بخش هاي شركت هاي خودروسازي به شمار مي آمدند. آيا اين سير منفي نتيجه ادغام هاي بيش از حد اين شركت ها و توسعه نامتناسب و در نتيجه پايين آمدن كيفيت توليدات اين كارخانه ها نيست؟
به نظر مي رسد زمان آن رسيده كه خودروسازان آمريكايي و اروپايي از آسيايي ها درس بگيرند و به جاي ادغام و توسعه، بازهم به فكر ارتقاي سطح توليدات خود باشند.]]>
</TEXT>
</DOC>
<DOC>
<DOCID>HAM2-841013-014</DOCID>
<DOCNO>HAM2-841013-014</DOCNO>
<ORIGINALFILE>/1384/841013/irshahr/_jahansh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نمايش اولين مدل هاي اسپورت]]>
</TITLE>
<TEXT>
<![CDATA[فيات اولين خودروهاي اسپورت خود را در نمايشگاه خودرو بولوگناي ايتاليا به نمايش گذاشت. يكي از اين مدل هاكه سدي سي(sedici)نام دارد قرار است در فوريه سال آينده وارد بازار شود. فيات قصد دارد پيش از آنكه اين خودرو را در ايتاليا به فروش بگذارد آن را در اختيار برگزاركنندگان بيستمين دوره بازي هاي المپيك زمستاني كه در تورين برگزار مي شود، قرار دهد.
سقف پهن و قسمت برآمده پشت سدي سي، اين خودرو را از بقيه متمايز كرده است. به گفته رئيس نمايشگاه بولوگناي، ظاهر سدي سي به گونه اي است كه آن را كمتر شبيه به ماشين مسابقه نشان مي دهد و به آن ظاهري متعارف داده است. اين مدل، خودرويي مد روز و در عين حال بسيار قوي است و مي توان گفت كه مثل يك لوله اطمينان كار مي كند. فيات، سدي سي را با همكاري واحد لهستاني سوزووكي مي سازد. اين شركت قصد دارد
20 هزار دستگاه از اين مدل را به فروش برساند، اما برخلاف مدل sx4 اين مدل تنها در اروپا عرضه مي شود. طول سدي سي، 4 متر و 11 سانتي متر، عرض آن يك متر و 76 سانتي متر و طول محوري آن 2 متر و 50 سانتي متر است. فنربندي جلوي سدي سي مجزاست و در عقب آن چراغ هاي مجهزي تعبيه شده است. قدرت موتور سدي سي 120 اسب بخار است و با 4 هزار دور در دقيقه 206 پوند بر فوت گشتاور توليد مي كند. در اين مدل فن آوري مولتي جت فيات استفاده شده كه با تزريق چند تايي سوخت به ازاي هر دو موتور، عملكردي روان تر و كم صداتر را دارد. زمانبندي دريچه اطمينان در اين موتور بنزيني متغير است. مدل ديگر خودرو اسپورت فيات كه در نمايشگاه بولوگنا به نمايش درآمده، مدل پانداكراس است. پانداكراس از همين ماه به بازار عرضه مي شود و يكي از انواع خودروهاي b پاندا كه در سال 2003 ساخته شد به شمار مي آيد. تا كنون فيات 500 هزار دستگاه از اين مدل را توليد كرده است. پانداكراس با همكاري شركت فورد آمريكا ساخته شده است. طول پانداكراس 3 متر و53 سانتي متر، عرض آن
يك متر و 61 سانتي متر و طول محوري آن 2 متر و 30 سانتي متر است. فنربندي آن همانند سدي سي است و موتور آن با استفاده از فن آوري مولتي جت طراحي شده و در هر 4 هزار دور در دقيقه، 70 اسب بخار نيرو و 107 پوند بر فوت گشتاور توليد مي كند.]]>
</TEXT>
</DOC>
<DOC>
<DOCID>HAM2-841013-015</DOCID>
<DOCNO>HAM2-841013-015</DOCNO>
<ORIGINALFILE>/1384/841013/irshahr/_jahansh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پشت صحنه]]>
</TITLE>
<TEXT>
<IMAGE>/1384/841013/irshahr/008169.jpg</IMAGE>
<![CDATA[
آينده خودروسازي چين
دانشگاه ميشيگان و موسسه ibm در مطالعه اي مشترك، آينده خودروسازي در چين را بررسي كرده اند.
در اين مطالعه آمده است توليدكنندگان خودرو به چين به عنوان بزرگ ترين تركيب بازار خودرو و توليدات ارزان قيمت مي نگرند و همگي در تلاشند كه كارخانه هاي خود را به اين كشور منتقل كنند. در حالي كه خيل عظيمي از اين خودروسازان را شركت هاي آمريكاي شمالي تشكيل مي دهند، اين شركت ها نمي دانند كه نظر چيني ها در مورد آينده خودروسازي خود چيست.
اين مطالعه نشان داده است كه چيني ها آينده خودروسازي خود را با تمركز بر نظر پيشگامان صنعت چين، دولت و متخصصان اين كشور پيش مي برند. ورود خيل عظيم شركت هاي خودروسازي به چين در 10 سال گذشته، به اين كشور نشان داده است كه طعم واقعي تبديل شدن به يك توليدكننده خودرو در سطح و كيفيتي جهاني چگونه است.
در عين حال اكثر صاحبنظراني كه در اين مطالعه مورد مصاحبه قرار گرفته اند بر اين باور بوده اند كه خودروسازان چيني تا رسيدن به سطح كيفيتي جهاني فاصله فراوان دارند و دست كم، دو دهه طول مي كشد كه اين كشور بتواند به چنين جايگاهي دست يابد. در نتيجه اين مطالعه نسبت به نحوه سرمايه گذاري خودروسازان در اين كشور هشدار داده اند.
اين مطالعه شواهد مفصل فراواني را مبني بر اينكه چيني ها هنوز با مسائل اوليه اي در نحوه فروش و ارائه خدمات مواجه هستند، ارائه كرده است.
انتظار مي رود رشد توليد خودرو به طور مداوم ادامه داشته باشد اما اين رشد هيچ گاه تصاعدي نيست.
از ديگر مشكلاتي كه در پيش روي صنعت خودرو چين قرار دارد گران شدن قيمت سوخت و از سوي ديگر كمبود فضاي پاركينگ است.
در مقابل، دولت چين با سرعت فراوان در حال جاده سازي است و از سوي ديگر با در پيش گرفتن استراتژي هاي مختلفي سعي دارد با وضع ماليات هاي بيشتر بر سوخت به كاهش آلودگي هوا كمك كند.
ضرردهي خودروسازان اروپايي و آمريكايي
در ماه نوامبر امسال فروش خودروهاي فورد در آمريكا 201هزار و 711واحد بوده كه اين ميزان نسبت به مدت مشابه سال گذشته، افتي 15درصدي را نشان مي دهند. در نتيجه اين افت، فورد تصميم گرفت توليدات خود در سه ماهه اول سال 2006 را به ميزان 23هزار واحد كاهش دهد.
بدين ترتيب در سه ماهه اول سال 2006، فورد 320هزار دستگاه سواري و 565 هزار كاميون توليد خواهد كرد.
جنرال موتورز نيز در اين ماه با افت 11 درصدي فروش محصولات خود نسبت به مدت مشابه سال گذشته مواجه شد و اين كارخانه توانست تنها 281 هزار و 288 خودرو خود را بفروشد.
همچنين در اين  ماه، شركت دايملركريسلر و با افتي كمتر نسبت به فورد و جنرال موتورز، شاهد كاهش 7/2درصدي فروش محصولات خود بود. اين در حالي است كه رونق فروش خودروسازان آسيايي همچون تويوتا همچنان ادامه دارد و فروش توليدات آنان در حال افزايش است.
]]>
<IMAGE>/1384/841013/irshahr/008205.jpg</IMAGE>
<![CDATA[
همكاري صنايع خودروسازي روسيه و ژاپن
مقامات دولت روسيه اعلام كردند، اين كشور با فعاليت كارخانه ژاپني تويوتا موافقت مي كند.
بدين ترتيب از دسامبر سال 2007 ميلادي، كارخانه خودروهاي سواري تويوتا با نام كمري، با ظرفيت 20 هزارواحد در سال، كار خود را در روسيه آغاز خواهد كرد.
به گزارش رويترز محل ساخت اين كارخانه در سنت پترزبورگ، دومين شهر بزرگ روسيه خواهد بود. اين كارخانه كه با افتتاح آن، 500 فرصت شغلي ايجاد مي شود، به تدريج ظرفيت توليد خود را تا سقف 50هزارواحد افزايش خواهد داد.
تويوتا در اوايل سال 2005 اعلام كرده بود كه قصد دارد مبلغ 140 ميليون دلار براي ساخت اين كارخانه سرمايه گذاري كند.
شركت ژاپني تويوتا كه دومين شركت بزرگ توليد خودرو در جهان است، به دليل سوددهي بالا و عمكرد موفقي كه اخيرا نسبت به ساير شركت هاي بزرگ خودروسازي جهان داشته، انتظار مي رود كه تا دو يا سه سال آينده، گوي سبقت را از جنرال موتورز آمريكا كه در حال حاضر بزرگترين شركت خودروسازي جهان است بربايد و به بزرگترين شركت خودروسازي جهان تبديل شود.
كارشناسان دليل اين پيشرفت را اين مي دانند كه تويوتا برخلاف ساير شركت هاي بزرگ خودروسازي جهان، به جاي مشغول شدن به فرآيندهاي ادغام سازي و تصاحب گري شركت هاي خودروسازي كوچك تر، به بالا بردن كيفيت محصولات خود توجه كرده است.
خودرو هيبريد چيني
سرمايه گذاري مشترك شركت تويوتا موتور و گروه چيني faw با نام faw تويوتا موتور سيچوان، نخستين خودرو سواري هيبريدي تويوتا پريوس را در شانگهاي چين مونتاژ خواهد كرد. قرار است صدها مدير چيني و ژاپني در مراسمي به مناسبت بيرون آمدن نخستين اتومبيل تويوتا هيبريد چيني از خط توليد در كارخانه گرد هم آيند. اين نخستين تويوتا هيبريدي است كه در خارج از ژاپن مونتاژ مي شود.]]>
</TEXT>
</DOC>
<DOC>
<DOCID>HAM2-841013-016</DOCID>
<DOCNO>HAM2-841013-016</DOCNO>
<ORIGINALFILE>/1384/841013/irshahr/_jahansh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تكنولوژي]]>
</TITLE>
<TEXT>
<![CDATA[اولين خودرو سوخت تركيبي
محمد جواد شمسعلي- شركت هيونداي، براي اولين بار خودرو سوخت تركيبي خود را با نام آكسنت به نمايش گذاشت.
در سومين نمايشگاه بين المللي خودرو چين، گوانگ ژوو كه مهمترين نمايشگاه خودرو چين به شمار مي آيد، خودرو سواري سوخت تركيبي آكسنت براي اولين بار به نمايش درآمد. موتور اين خودرو سوخت تركيبي به دريچه اطمينان زماندار مجهز است و 90 اسب بخار نيرو توليد مي كند. موتور برقي آن نيز 16 اسب بخار نيرو توليد مي كند. طبق اعلام هيونداي، اين نوع موتور 44 درصد در مصرف سوخت صرفه جويي مي كند، در اين نمايشگاه همچنين شركت تويوتا موتورز، مدل سوخت تركيبي پايروس را به نمايش گذاشت. توليد اين مدل در اواخر سال جاري آغاز مي شود. علاوه بر اين تويوتا 23 مدل در حال توليد و رو به توليد خود را در اين نمايشگاه عرضه كرد. چشمگير ترين اين مدل ها، مدل آي سوينگ بود كه براي اولين بار در خارج از ژاپن به نمايش درمي آمد.
همچنين تويوتا مدل توليدي خود در چين را به نام كمري(camry)نامگذاري كرد كه توليد آن از سال آينده آغاز مي شود. نام همين مدل كه در ژاپن توليد مي شود، جيامي است. تويوتا همچنين اعلام كرده نام دووجنرا كه در چين توليد مي شود، در چين شورولت لووا نامگذاري مي شود. اين مدل در بسياري ديگر از نقاط جهان به aveo شهرت دارد. توليد اين مدل در چين، از ماه آوريل آغاز خواهد شد و در بهار سال آينده اين خودرو وارد بازار مي شود. در سومين نمايشگاه بين المللي خودرو چين، جنرال موتورز، مدل بيوك اكسل استيشن خود را به نمايش گذاشت. اين مدل يك طرح محلي از مدل gmdat سوزوكي فورنزا در آمريكا، شورولت نوبيرا در غرب اروپا و لاستي واگن در شرق اروپاست. انتظار مي رود فروش اكسل استيشن واگن كه توسط جنرال موتورز در شانگهاي توليد مي شود، به زودي آغاز شود.
ولكس واگن در حركتي شگفت انگيز تصميم گرفت مدل محلي پاسات لينگيو را كه چندي پيش به بازار چين عرضه شده، به نمايش نگذارد. در سومين نمايشگاه بين المللي خودرو چين شركت خودرو شانگهاي مپل، تنها شركت چيني بود كه مدل جديد خود را عرضه كرد.
]]>
<IMAGE>/1384/841013/irshahr/008211.jpg</IMAGE>
<![CDATA[
سيستم هشدار دهنده
در آينده اي نزديك حتي اگر رانندگان ولوو در هنگام رانندگي به خواب هم بروند، جاي نگراني نيست، زيرا طبق طرحي كه اين شركت قصد اجراي آن را دارد تا دو سال ديگر، خودروهاي ولوو به سيستم هشدار به راننده مجهز مي شوند. در اين سيستم يك دوربين بين شيشه جلو و آينه بغل راننده تعبيه مي شود كه به چند حسگر و پردازشگر مجهز است. اين دوربين به طور دائم فاصله بين خودرو و خط كشي هاي جاده را كنترل مي كند و در صورتي كه خودرو در حال خارج شدن از مسير باشد با پخش آژير و فرستادن هشدار بر صفحه اي كه در مقابل راننده قرار دارد، او را نسبت به خطر آگاه مي كند.
همچنين اگر به دلايلي از جمله وجود بچه در خودرو، صداي بلند موزيك يا هر دليل ديگري حواس راننده پرت شود،  اين سيستم به كار مي افتد.دكتر بيرك مدير اجرايي اين طرح- مي گويد: ما مي خواهيم به جاي تكيه بر فرمان و دنده و حركات چشم راننده، بر روند حركت ماشين بر جاده نظارت كنيم. به اين ترتيب قبل از اينكه اشتباهي رخ دهد كه براي جبران آن خيلي دير شود، مي توانيم راننده را آگاه كنيم. ما نمي خواهيم بر رفتار افراد كه بسيار متنوع است نظارت كنيم، بلكه آنچه كه مورد نظر ماست اثر اين رفتارهاست كه بايد مورد نظارت قرار گيرد. بيرك مي گويد: آزمايش هايي كه در مدل هاي ساختگي و شرايط واقعي روي اين سيستم صورت گرفته، همگي موفقيت آميز بوده اند و در همه آنها از به خواب رفتن جلوگيري شده است.شركت ولوو ابراز اميدواري كرده كه خودروهاي مجهز به اين سيستم را تا دو سال ديگر روانه بازار كند.
راديوي ديجيتال ماهواره اي
در تحولي كه آن را بزرگ ترين پيشرفت از زمان ارائه باند fm راديو ناميده اند، دو شركت sirius
و radio xmدر آمريكا تكنولوژي ماهواره را به بازار استريوي ماشين وارد كرده اند. به اين ترتيب رانندگان به بيش از يكصد كانال برنامه راديويي دسترسي خواهند داشت كه نيمي از آنها رايگان  هستند!
امنيت ماشين ها
روزگار دزدگيرهاي آژيركش در حال به سر آمدن است. نسل بعدي دزدگيرها ماشين دزديده شده را رديابي و بازيابي خواهند كرد.
شركت هايي مثل كليفورد، آلپاين و جنرال موتورز بر سر تكنولوژي جديد توافق كرده اند.
سيستم شركت كليفورد الكترونيكز كه موبايل تريس 1(mobile trace 1)نام دارد و از امسال وارد بازار مي شود از تكنولوژي gps براي مكانيابي و رديابي ماشين ها در محدوده اي 10متري استفاده مي كند. سيستم موبايل مي دي شركت آلپاين كه از سال پيش فروشش آغاز شد نيز داراي سيستم رديابي gps براي كشف دزدي  است و همچنين داراي يك سيستم كمك به رانندگاني است كه دچار مشكل مي شوند. لمس يك دكمه روي داشبورد، راننده را به يك مركز پاسخ اورژانس 24ساعته on ganrd متصل مي كند.
سرويس onstar جنرال موتورز هم كه روي ماشين هاي اين شركت نصب شده( و قرار است بعضي مدل هاي تويوتا هم به آن مجهز شوند)خصوصيات مشابهي دارد. اين سرويس ها با پرداخت اشتراك ماهانه در اختيار متقاضيان قرار مي گيرند.]]>
</TEXT>
</DOC>
<DOC>
<DOCID>HAM2-841013-017</DOCID>
<DOCNO>HAM2-841013-017</DOCNO>
<ORIGINALFILE>/1384/841013/irshahr/_jashn1.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[با انتقال خطوط جنوبي راه آهن در منطقه 17
جزيره نفس مي كشد]]>
</TITLE>
<TEXT>
<IMAGE>/1384/841013/irshahr/008175.jpg</IMAGE>
<![CDATA[
عكس:گلناز بهشتي
فاطمه نوري
قطار خاك گرفته سبز رنگ، سكوت ريل را مي شكند. تلق تلق عبور مي كند. معلوم نيست تا امروز خواب از سر چند نفر پرانده است، اين جمله را مي چسبانم به گزارش تعجب نكنيد! هنگام عبور قطار از منطقه تمام مسيرهاي گذري بسته مي شود و ساكنان به طور معمول مجموعا روزي يكهزار و 600 ساعت از وقت خود را پشت اين چراغ هاي قرمز تلف مي كنند.
هفته آخر آذرماه بود كه شهردار تهران اعلام كرد تا دو ماه آينده طرح انتقال خطوط ريلي موجود در مناطق 17 و 18 تهران به خارج از اين مناطق تصويب خواهد شد.
طرح زيرزميني شدن خطوط راه آهن مناطق 17 و 18 تهران مدت ها با امتناع شركت راه آهن روبه رو بود، هر چند اين بهانه، دلايل موجهي به نظر مي رسيد و توانست تا مدت ها مقابل اين معضل كه پا بر گلوي اين منطقه گذاشته است بايستد، اما بالاخره اين موضوع به پايان رسيد. دلايل اعلام شده از سوي راه آهن بهانه هاي مختلفي مانند فني نبودن طرح بود كه تا كنون نيز عملي نشده است. هر چند در شهرهاي ايران بين 20 تا 30 كيلومتر خط راه آهن وجود دارد، اما اين رقم در ديگر كشورهاي دنيا گاهي از 500 كيلومتر هم تجاوز مي كند. كارشناسان معتقدند اين خطوط بايد منطبق با تكنولوژي روز دنيا مورد استفاده قرار بگيرند و با توسعه شهري متناسب باشند كه در اين صورت مشكل چنداني پيش روي شهروندان نخواهد بود.
تمام اين خطوط، ما را به اين خبر مي رساند كه خطوط راه آهن تهران- تبريز و تهران- اهواز كه بيش از 50 سال است زندگي را در اين منطقه مختل كرده، قرار است از مسير اصلي خود منحرف شود.
شهرداري منطقه 17 با اشاره به اتمام طرح انتقال خطوط راه آهن منطقه 17 تهران گفت: تصميمات اجرايي انتقال خطوط در ابتداي سال آينده گرفته شده و عمليات اجرايي آن در نيمه دوم سال 85 آغاز خواهد شد.
عليرضا جاويد معتقد است كار عمراني اين طرح بسيار پيچيده و زمان گير است، ولي به هر حال با انتقال خطوط جنوبي راه آهن، مشكل 50 ساله مردم اين منطقه حل خواهد شد. تجمع معتادان، تصادف، راهبندان و آلودگي صوتي از جمله مشكلات اين منطقه است،  تا آنجا كه در چند سال آخر افراد اين محل براي حل مشكل خود بارها و بارها به شهرداري منطقه، شوراي شهر و حتي مجلس مراجعه كرده اند.
جاويد با اشاره به مطالعاتي كه توسط شركت هاي مشاوره براي رفع اين مشكل انجام شده است، گفت: اين مشكل بدون كمك دولت قابل حل نيست و بايد دولت شهرداري را در اين زمينه ياري كند.هزينه هاي اجرايي اين طرح هنوز برآورد نشده است، اما شهردار منطقه 17 معتقد است كار انتقال خطوط جنوبي راه آهن تهران قطعا هزينه بسيار زيادي را به دنبال خواهد داشت.
تملك زمين ها
منطقه اي در جنوب خيابان قزوين و شمال فرودگاه قلعه مرغي - بين نواب و جاده ساوه- در ميان ريل هاي راه آهن و بزرگراه ها و جاده ها اسير شده است؛ مثل جزيره اي جدا افتاده از تهران.
جزيره، پرتراكم و كوچك است. برعكس سكوتي كه معمولا بر جزيره ها حاكم است، ازدحام و شلوغي، ملموس ترين ويژگي آنجاست كه در اولين لحظه ورود به اين منطقه به سمتت هجوم مي آورد. ساختمان هاي چسبيده به خيابان هاي باريك، ازدحام و شلوغي را بيشتر مي كند.اساسي ترين مشكل جزيره زماني كه به فاصله صفر منطقه رسيديم، به شكل راه آهن دو خطه نمايان مي شود. فاصله صفر آشناترين تركيب اضافي در گوش ساكنان اين منطقه است. قبل از آن بايد بگوييم جزيره، منطقه اي است در جنوب تهران كه از شرق به منطقه 11، از شمال به منطقه 10، از غرب به منطقه 18 و از جنوب به منطقه 16 و 19 مي رسد؛ جزيره اي با پلاك 17 در ميان ديگر مناطق 22گانه شهرداري تهران. شكل گيري جزيره از تركيب اضافي فاصله صفر آغاز مي شود. زماني كه 70 سال پيش دو خط راه آهن تهران- تبريز و تهراناهواز از اين منطقه عبور مي كردند، قرار نبود مرزبندي هاي يك جزيره با آن شكل بگيرد. حالا بعد از سال ها، اين خطوط راه آهن به يكي از معضلات اساسي اين منطقه تبديل شده است.منطقه 17 مانند جزيره اي بين دو خط راه آهن تهران- تبريز و تهران- اهواز قرار گرفته است و اين موضوع مشكلات فرهنگي، بهداشتي و امنيتي را براي ساكنان جزيره به دنبال داشته است.
عليرضا جاويد با اشاره به نيمه كاره ماندن تملك خانه هاي اطراف دو ريل راه آهن تهران- تبريز و
تهراناهواز، گفت: چون هنوز تكليف انتقال خطوط راه آهن مشخص نشده است شتاب تملك ها را كاهش داده ايم تا تكليف خطوط راه آهن مشخص شود.
تقسيمات شهري نادرست، بافت فرسوده، سن بالاي ساختمان ها، سرازير شدن قسمت اعظمي از فاضلاب تهران و عبور آن از اين منطقه، نبود فضاي سبز و امكانات تفريحي و رفاهي و نبود مسيرهاي سواره رو متناسب با استانداردهاي شهري و مشكلات عديده ترافيكي و در نهايت وجود فقر فرهنگي و بزهكاري، مسائلي است كه در تمام نامه هاي نوشته شده به اين ارگان ها مطرح شده است.
پروژه مطالعات امكان سنجي و ساماندهي شبكه حمل ونقل ريلي باتاكيد بر ارتقاي شرايط زيست محيطي در منطقه 17 شهرداري تهران در اوايل سال 84 آغاز شده است. پيش از اين در ملاقات با معاون فني شركت مترا، مهندس قهرماني كه نماينده راه آهن در اين مطالعه محسوب مي شود، بسياري از نقاط گنگ و راه هاي حل مشكلات روشن شد.
تفاوت از زمين تا آسمان
در بيشتر كشورهاي دنيا شبكه حمل ونقل ريلي داخل شهرها گسترش يافته است.خطوط راه آهن در داخل شهرها در ايران 20 تا 30 كيلومتر است. اين درحالي است كه اين رقم در ديگر كشورهاي دنيا گاهي از 500 كيلومتر هم تجاوز كرده و مشكلي هم براي ساكنان شهرها ايجاد نمي كند.زماني كه بحث خدمت دهي اين خطوط ريلي به مردم را به ميان مي كشد، مسئولان معتقدند كه حضور اين خطوط در شهرها الزامي است، اما بايد منطبق با تكنولوژي هاي روز دنيا مورد استفاده قرار گيرد و متناسب با توسعه شهري باشد.در مطالعات امكان سنجي به مطالعه مواردي كه در شهرهاي مختلف دنيا مانند آلمان، ايتاليا، فرانسه و انگلستان وجود داشته، پرداخته شد و تكنولوژي هاي مختلفي را براي اين موضوع شناسايي كردند و در نهايت گزينه هاي مختلف را مورد بررسي قرار دادند تا بهترين گزينه را انتخاب كنند.از طريق اين مطالعات سعي شد به پاسخ اين پرسش رسيد كه چگونه شبكه حمل ونقل ريلي در داخل اين شهرها ضمن خدمت رساني به مردم، به زندگي آنان آسيب نمي رساند.
مطالعات امكان سنجي ساماندهي شبكه حمل ونقل ريلي در بررسي هاي خود چند گزينه را از لحاظ صرفه اقتصادي، كيفي و اجرايي مورد مطالعه و بررسي قرارداده است.
عبور ريل به صورت پل از روي منطقه اولين راه حلي است كه قهرماني مطرح مي كند و مي گويد: در اولين راه مي توانيم با ساخت يك پل 3-2 كيلومتري در ارتفاع 6 و 7 متري، راه آهن را از منطقه عبور دهيم. در اين راه تاسيسات شهري از زير اين پل عبور مي كند؛ البته در طراحي اين روش بايد به گونه اي عمل كنيم كه به اتوبان نواب آسيبي نرسد.روش ديگر استفاده از مدل كندو كوش مترو است. قهرماني در توضيح مي گويد: با حفر يك تونل نيمه عميق مثلا در عمق 8 تا 9 متري و به طول 2 يا 3 كيلومتر، خطوط راه آهن از زير زمين عبورو ترافيك شهري به صورت همسطح جريان پيدا مي كند.
اين روش هزينه بيشتري به دنبال دارد، اما از لحاظ زيباسازي فضاي شهري، پايه هاي پل در شهر مشاهده نمي شود. از سوي ديگر تاسيسات شهري مانند لوله هاي آب، گاز و سيم هاي برق مشكلات اجراي اين روش را بيشتر كرده است.بحث تاسيسات شهري و ترافيك عبوري،  ويژگي مشتركي در تمام گزينه هاست. ساخت يك ترانشه در عمق 4 يا 5 متري كه سرپوشيده نيست، مي تواند خطوط راه آهن را 4 متر پايين برده و با احداث روگذرهايي در محل خيابان هاي عبوري كه راه آهن را قطع مي كند، ترافيك را به جريان بيندازيم تا مشكلي براي كسي ايجاد نشود.به هر حال هنوز از سوي شهرداري و راه آهن مشخص نشده براي خارج كردن اين خطوط از اين مناطق از كدام روش استفاده خواهند كرد.]]>
</TEXT>
</DOC>
<DOC>
<DOCID>HAM2-841013-018</DOCID>
<DOCNO>HAM2-841013-018</DOCNO>
<ORIGINALFILE>/1384/841013/irshahr/_jashn1.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[فرستاده شهردار
حمل ونقل هاي شهري سياه و سفيد]]>
</TITLE>
<TEXT>
<![CDATA[رضا ولي زاده- از در كه بيرون مي زنيم، محمد مكثي جلو صندوق پستي مي كند. نامه ها و مجله هايي را كه از دهان صندوق زده بيرون در مي آورد، سرسري هركدامشان را نگاه مي كند و همه را يكجا مي ريزد توي كيفش.
- توي راه مي خونمشون.
صبح ابري خيابان مرفلدر(مرفلدر لنداشتغاسه)ساكت و خلوت است. به ايستگاه تراموا( اشتغاسن بان)مي رسيم. محمد جلو دستگاه فروش بليت مي ايستد و ته جيب هايش را مي گردد، يك اسكناس پنج يورويي مي گيرم جلويش. اسكناس را مي گيرد.
- خب، اول عدد 51 رو فشار مي دي.
- چرا 51؟
- 51 كد خطوط شهري فرانكفورته. هر كدوم از شهرا يه كد دارن. بعد نوع كارتي رو كه مي خواي، تعيين مي كني. مثلا اگه يه كارت واسه يه روز كامل مي خواي دكمه تاگس كارته روفشار مي دي يا مثلا اگه فقط واسه يه مسير مي خواي، اين يكي رو فشار مي دي. البته كارت ماهانه( موناتس كارته)كه مي توني باهاش يك ماه تراموا، مترو( اوبان)يا اتوبوس سوار بشي از همشون به صرفه تره. منتهي تو چون اقامت نداري نمي توني ماهانه بخري.
بعد خودش دكمه كارت روزانه( تاگس كارته)را فشار مي دهد. نمايشگر دستگاه رقم دو يورو و 70 سنت را نشان مي دهد، تراموا مي رسد. محمد با عجله اسكناس را صاف مي كند. درهاي تراموا باز مي شوند.
- چرا اين  رو مچاله كردي؟
اسكناس را به دستگاه مي دهد و چند ثانيه بعد دستگاه اسكناس را به محمد برمي گرداند. دوباره اسكناس را صاف مي كند. تا خوردگي هايش را كمي خلاف جهت تاخوردگي فشار مي دهد و به من مي گويد: خونه آباد! بذار پات برسه به آلمان بعد نظام پولي اين كشور رو مختل كن. دوباره اسكناس را به دستگاه مي دهد. درهاي تراموا بسته مي شود. محمد برمي گردد و درهاي تراموا را نگاه مي كند. تمام آن شتاب و عجله اي كه صورتش را مضطرب كرده بود، يكباره با نگاهي آرام و لبخندي كه توي صورتش پخش شده جايش را عوض مي كند.
- خب، ديگه عجله لازم نيست، منتظر مي شيم تا بعدي بياد.
دستگاه، بقيه پول را با كارت در محفظه اي با در شيشه اي تاشو مي ريزد. محمد خيره مي شود به پلان زمانبندي حركت و توقف تراموا و اتوبوس.
- اتوبوس تا سه دقيقه ديگه مي رسه ولي تراموا 9 دقيقه ديگه مياد. بيا بريم اونور خيابون با اتوبوس بريم.
درست سه دقيقه كه مي گذرد، اتوبوس جلو پاي ما ترمز مي كند، درها باز مي شوند و ما بالا مي رويم. كارت را مي گيرم طرف راننده. راننده با تعجب نگاهم مي كند. محمد كارت را از دستم مي گيرد. به راننده لبخند مي زند: معذرت مي خوام( انتشولديگونگ).
مي نشينيم. كارت را مي دهد دستم و مي گويد: اينجا كارت رو به راننده نمي دن. كارت رو پيش خودت نگه مي داري. حتي لازم نيست بهش نشون بدي. فقط وقتي اعتبارش تموم شد ميندازيش دور.
مي پرسم: خب، اگه كارت نخريده باشم كي قراره بفهمه؟ مي تونم همين جوري سوار شم.
مي خندد و با دست مي زند روي پايم.
- مثل اينكه باز هوس كردي جريمه بدي؟ به اين كسايي كه نشستن يه نيگا بنداز. اصلا مي توني فكر كني يك كدوم از اينا مامور باشه؟
نگاهي به مسافران موطلايي اتوبوس مي اندازم: نه!
- خب، يهو مي بيني يكي از همين مسافرا يه كارت از جيبش در مياره به همه نشون مي ده و شروع مي كنه به كنترل كردن بليت ها و اگه كارت نخريده باشي، 40 يورو بايد بياي بالا.
- خب، اگه كسي 40 يورو همراش نبود چي؟
- قرار نيست همون موقع جريمه رو بدي، اسمت رو مي پرسن و يه قبض جريمه به اسمت صادر مي كنن كه بعدا بايد پرداخت كني.
- خب، اگه من يه اسم الكي بگم چي؟
دوباره مي خندد و روي پايم مي زند: چي فكر كردي پسر؟ اين آلمانيا بر تمام اعمال و كردار و رفتارت ناظر و آگاهن! كافيه اسمت رو اشتباه بگي تا به جاي 40 يورو، 95 يورو جريمه بشي. اونا اسمت رو همون لحظه توي دستگاهي كه همراهشونه واردمي كنن و آدرس خونه، محل كار، اقامت، سن، قد، جنس و هرچيزي رو كه حتي فكرش رو نمي كني مي تونن برات بكشن بيرون. حتي مي تونن خودشون از حسابت اين رقم رو برداشت كنن.
به ايستگاه زودبان هف رسيده ايم. اتوبوس توقف مي كند و ما پياده مي شويم. ايستگاه زودبان هف يكي از ايستگاه هاي مترو فرانكفورت است. پا به ورودي ايستگاه مي گذاريم. كنار همان دستگاهي كه بليت مي فروشد دستگاه ديگري ايستاده است كه روي دكمه هايش تصوير انواع سيگارها نقش بسته. سيستم اين دستگاه هم شبيه همان دستگاه بليت فروشي است. دكمه وينستون را فشار مي دهم. دستگاه 4 يورو پول مي خواهد و من يك اسكناس 10يورويي وارد مي كنم. سيگار و بقيه پول را مي دهد. محمد ابروهايش را بالا مي اندازد و مي گويد: پريما! پريما!(آفرين!آفرين!)راه افتادي جناب آقاي فرستاده.
چشمم به پله هاي برقي مي افتد كه حركت نمي كنند وحسابي حالم گرفته مي شود.
- اه، كي حال داره اين همه پله رو پياده بره؟
به يك متري پله برقي كه مي رسيم شروع به كار مي كند و سوژه تازه اي دست محمد مي دهد تا دوباره كلي دستم بيندازد. پله برقي بعدي هم با همين سيستم طراحي شده. چشم الكترونيكي پله برقي، يك متر پيش از آنكه برسي، به پله ها فرمان حركت مي دهد و هر وقت هم كسي نبود، دوباره استراحت مي كند.
قطاري در ايستگاه توقف كرده و درهايش هنوز باز است. محمد روي شانه ام مي زند: بدو پسر، بلكه به اين برسيم.
پا تند مي كنيم و مي دويم. محمد از پشت سر مي گويد: برو وسط در وايسا تا در بسته نشه. به در مي رسم. مي ايستم ميان درهاي واگن. كمي به درها نگاه مي كنم، مي ترسم مبادا روي من بسته شود. اما چراغ هاي سبز چشمك زن و چشم الكترونيكي درها خيالم را راحت مي كنند.
تلفن همراه محمدچند متر نرسيده به در از دستش مي افتد، برمي گردد و خم مي شود و گوشي را از روي زمين برمي دارد. محمد خودش را مي رساند و مي رويم مي نشينيم نفسي تازه مي كنيم.
- ديگه پات لب گوره.
مي خندد و جواب نمي دهد. زني 40 يا 45ساله كنار من نشسته. كاپشن صورتي پوشيده و از پاكتي كاغذي كه دستش گرفته، سيب زميني سرخ كرده مي خورد. چند دقيقه بعد بلند مي شود كارتي از جيب كاپشنش در مي آورد و به ما و بقيه نشان مي دهد. همه دست به جيب مي شويم تا بليت هايمان را نشانش بدهيم. بليت ها را كنترل مي كند. قطار به ايستگاه بعدي رسيده و توقف مي كند. زن پياده مي شود. هنوز دارد سيب زميني مي خورد كه قطار حركت مي كند.
محمد مي گويد: البته كنترل بليت اصلا نظم خاصي نداره. يه وقت مي بيني يك ماه داري هر روز سوار اتوبوس يا مترو مي شي و هيچ كس كنترلت نمي كنه، اما بعضي وقتا هم مي بيني سه يا چهار روز پشت سر هم به پست مامورا مي خوري. راستي مي دوني به كسي كه بدون بليت سوار مي شه چي مي گن؟
- نه.
- مي گن طرف سياه سوار شده.
قطار در ايستگاه هاپت بان هف توقف مي كند. من پياده مي شوم. محمد با قطار مي رود پي كارخودش، من هم از ايستگاه بيرون مي زنم و پا به خيابان مي گذارم. بايد براي شهردار نامه اي بنويسم.]]>
</TEXT>
</DOC>
<DOC>
<DOCID>HAM2-841013-019</DOCID>
<DOCNO>HAM2-841013-019</DOCNO>
<ORIGINALFILE>/1384/841013/irshahr/_jashn1.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[راپورت خبرنگار
مجمراهريمن]]>
</TITLE>
<TEXT>
<IMAGE>/1384/841013/irshahr/008190.jpg</IMAGE>
<![CDATA[
 پويا مهرآيين - اتوبان تهران- قم غلت هاي آخرش را مي زند. شايد قرار است با بيرون زدن خورشيد بيدار شود. ساعت هاي اوليه صبح است و بيشتر مسافران در خواب خوش هستند؛ آخرين ثانيه هايي كه تا رسيدن به تهران باقيمانده فرصت مغتنمي است كه مي توان چرتي زد و كمي از خستگي سفر را در كرد.
حالا ديگر همه مسافران بيدار شده اند. البته با اين توضيح كه ابروهاي همه آنها به هم گره خورده و تعدادي از آنها هم دستمالي جلو دهان و بيني شان گرفته اند تا از شر بوي بدي كه تمام فضا را پركرده درامان باشند. كمتر از پنج كيلومتر تا تهران باقي است؛ تابلوهاي كنار جاده اين نكته را يادآور مي شوند، اما هيچ اثري از منبع توليد بوي سوختگي عجيبي كه همه جا پيچيده وجود ندارد. اگر تجربه قبلي داشته باشيد، ترديد نمي كنيد كه آنچه به مشام شما و ديگران رسيده، بوي سوختن زباله است؛ شميمي نه چندان خوش كه در بدو ورود شما به تهران به شما خوشامد مي گويد. ياد قديم ترها مي افتيد كه وقتي مسافري از سفر برمي گشت، براي او اسفند و كندر و عود در آتش مي ريختند تا فضا سرشار از بوي خوشايند شود، اما كلافگي ناشي از بوي زباله، شما را از اين خواب وخيال ها بيرون مي كشد.
اين ماجرا حتي تا وقتي كه وارد شهر مي شويد وقسمت هاي جنوبي آن را طي مي كنيد، هنوز هم ادامه دارد. خورشيد بيچاره نمي داند كه بايد چه رنگي باشد. آخر خورشيد هم مانده است كه در بدو دميدن، چه چيزي پيش پايش سوزانده اند كه همه جا را تيره و تار كرده است و بوي ناخوش آن همه را از بيدارشدن پشيمان.
در گرگ و ميش اول صبح تريلرهاي بزرگ و كاميونت هاي كوچك را مي بيني كه در خيابان هاي ورودي جنوب شهر در حال حركت هستند، اما شايد هيچ كدام از مسافران غريبه نتوانند بفهمند كه در آن ساعت هاي صبح چرا هنوز اين خودروها در خيابان ها سرگردان هستند.
اگر شما هم مثل من حداقل هفته اي يك بار يكي از طلوع هاي خورشيد را در اين جاده ديده باشيد، بي ترديد با همه صحنه هايي كه تا اينجا تصوير شد، مواجه شده و به همان ميزان هم از بوي بد زباله سوخته رنج برده ايد. البته اين اتفاقي است كه گاه گاه مي افتد و دراين هفته هاي اخير شايد به دليل آلودگي شديد هوا يا دلايل ديگر با آن مواجه نشده ام ولي اي كاش تدبيري  انديشيده شود كه براي خوشامدگويي به مسافران از راه رسيده، برنامه هاي بهتري داشته باشيم.
ماجراي امحا و تبديل زباله هاي تهران حكايت مفصل و پيچيده اي است. حالا چرا گاهي اوقات بعضي ها تصميم مي گيرند اين سؤال بزرگ را با جواب هاي ناقص پاسخ دهند، معلوم نيست. بهتر است به جاي گرفتار كردن خودمان در پيچاپيچ راه هاي فرعي به يك راه عمده و سرراست فكر كنيم تا اين مشكلات به حداقل برسد. پايتخت ايران به آب و رنگ دلپسندتري نياز دارد.]]>
</TEXT>
</DOC>
<DOC>
<DOCID>HAM2-841013-020</DOCID>
<DOCNO>HAM2-841013-020</DOCNO>
<ORIGINALFILE>/1384/841013/irshahr/_jashn1.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[اعداد اساسي
300000]]>
</TITLE>
<TEXT>
<![CDATA[صبح كه تلفن هاي روزنامه كمتر اشغال است، شهروندان بيشتري موفق به تماس گرفتن مي شوند و هر كه زودتر به روزنامه بيايد، از اخبار و نظرات بيشتري باخبر مي شود، اما من چندان خوش شانس نبودم، چون تنها خبري كه تلفني به گوشم رسيد يك تصميم به خودكشي بود. فكر كردم شوخي مي كند، اما نه به سن و سالش مي خورد و نه به لحن گفتارش؛ از تلفن عمومي زنگ مي زد و همهمه ميدان آزادي در گوشي مي پيچيد: من مي خوام جلو ساختمان asp خودمو بسوزونم. مي خوام خودمو آتيش بزنم.
تا پرسيدم چرا، انگار منتظر سؤالم باشد بلافاصله ماجرا را توضيح داد:  حدود 50 روز براي يك كارفرما كار كرديم، اما خيال نداره پولمونو بده. جون كنديم كار ساختماني كرديم، اما دستمزدمونو نمي ده. منم مي خوام خودمو جلو ساختمان شركت آتيش بزنم. ديگر طاقت ندارم. كارد به استخونم رسيده.
صدايش از هيجان و عصبيت دورگه شده بود و مي لرزيد. گفت كه زنگ زده است تا اگر روزنامه گزارش اين خودسوزي را نوشت آبروي كارفرماي بدحساب برود و به قول معروف درس عبرتي بشود. فرصتي نبود تا خودم را به آنجا برسانم. وقتي كه همكارانم رسيدند ديگر ساعت ها از اين گفت وگو گذشته بود، اما همچنان ماجرا ذهنم را مشغول كرده بود.
نكته مهم اين است كه پرداخت نشدن دستمزد كار 50 روزه هم مي تواند آدم ها را به مرگ راضي كند. شوكه شده بودم. شنيده بودم در اعتراض به محدوديت هاي سياسي در شرق آسيا كساني خودشان را سوزانده اند يا براي جلب توجه نهادهاي حقوق بشر و نظير آن در گوشه و كنار دنيا خودسوزي هايي اتفاق افتاده، حتي اتفاق افتاده كه در شهرها و روستاهاي دورافتاده كشور دختراني كه به زور به خانه شوهر فرستاده مي شوند خودسوزي كرده باشند، اما نشنيده بودم كسي براي دستمزد 50 روز كار، خودسوزي كند. حساب كردم؛ رقمي حدود 300 هزار تومان مي شد. براي 300 هزار تومان يا شايد كمي بيشتر آماده بود زندگي را ترك كند.
اعداد توي مغزم مي رقصند و رژه مي روند:  اختلاس هاي صدميليارد توماني، هزينه هاي بدون حساب و خريدهاي دولتي چند برابر قيمت. بعضي از آنها به چند ميليون تومان نمي گويند پول. اصلا سر آن حرف نمي زنند.
مي بيني دوست من؟ دستمزد تو و همكارانت روي هم شايد به چند ميليون تومان هم نرسد، اما به نظر مي رسد از جان تو با ارزش تر است.
300 هزار تومان نه، بگو 3 ميليون تومان. از جان انسان باارزش تر است؟
ساعتي پس از نوشتن يادداشت خبر رسيد كه كارگر ساختمان خودش را آتش زده است. چند روز است حقوق نگرفته ايد؟]]>
</TEXT>
</DOC>
<DOC>
<DOCID>HAM2-841013-021</DOCID>
<DOCNO>HAM2-841013-021</DOCNO>
<ORIGINALFILE>/1384/841013/irshahr/_jashn1.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[زاويه ديد
پاس كاري جزيره]]>
</TITLE>
<TEXT>
<IMAGE>/1384/841013/irshahr/008178.jpg</IMAGE>
<![CDATA[
 ناظم رام - در شهر تهران جزيره اي وجود دارد كه طي چند دهه خبرنگاران بسياري براي نجات ساكنان آن نوشته اند و هيچ يك از گزارش ها و يادداشت هاي تلخ و سياه آنها در روزنامه ها هنوز نتوانسته است كوچكترين تغييري در زندگي ساكنان آن جزيره غريب به وجود بياورد؛ جزيره اي با 300 هزار نفر جمعيت كه سرنگ، تزريق، اعتياد، قطار وريل از هر طرف محاصره شان كرده است؛ جزيره اي ميان خط آهن تهران- تبريز و تهران اهواز كه معلوم نيست اين سناريو تلخ در كدامين روز از زندگي اش كليد خورده و ماجرا از كجا آغاز شده است.
اين ماجراي تكراري را همه مي دانيم كه اين دو خط قطار به محل اجتماع شبانه معتاداني تبديل شده است كه حاشيه ريل را با سرنگ تزئين مي كنند و هربار كه سوت قطار بلند مي شود ساكنان جزيره مي فهمند يكي از فرط نشئگي رفته زير قطار و تصميم براي پايان دادن به اين ماجراي تكراري سال ها مثل توپ بين سه سازمان شهرداري، نيروي انتظامي و شركت راه آهن پاس كاري شده و به هيچ نتيجه اي نرسيده است.
در بسياري از شهرهاي جهان، خطوط قطار بين شهري گاه چهره شهر را چند پاره كرده اند. طول اين خطوط در برخي شهرها حتي به 500 كيلومتر هم مي رسد در حالي كه خطوط قطار بين شهري در شهرهاي ايران در نهايت از 20 تا 30 كيلومتر تجاوز نمي كند. فاجعه اي كه در حاشيه خط آهن تهران - تبريز و تهران - اهواز سال هاست كه هر روز تكرار مي شود و ابعاد گسترده تري پيدا مي كند اگر صرفا به علت وجود خط آهن شكل گرفته است و اصولا ريل راه آهن داراي چنين كاركردها و پيامدهايي است پس اكنون نبايد در هيچ يك از شهرهاي جهان اثري ازآن مشاهده مي شد. شايد با همين استدلال شركت راه آهن توپ را پاس داده به نيروي انتظامي كه قاعدتا در هر شرايطي نظم و امنيت جامعه را بايد حفظ كند؛ چه با خط آهن وچه بي خط آهن.
عملكرد نيروي انتظامي نيز در اين مورد نياز به اثبات، دفاع يا انكار ندارد و به هيچ راه پيچيده يا بحث و مناظره اي هم در اين باب نيازي نيست.
هر ساعت از روز مي توانيد عملكرد نيروي انتظامي را در حاشيه ريل به وضوح و بي هيچ شرح و توضيحي ببينيد؛ نيروي انتظامي اين توپ را نه به كسي پاس مي دهد، نه از كسي مي گيرد و اصولا توپي در اينجا وجود ندارد.
شهرداري به عنوان نهادي كه زيرساخت هاي شهري و روند شهرسازي را بايد به گونه اي دنبال كند كه كمترين آسيب ها را به جامعه و كمترين فشارها را به نهادهاي دخيل در مديريت شهري وارد كند نيز پس از چند دهه فراموشي اين جزيره، در نهايت مجبور شده است خود به تنهايي براي نجات ساكنان جزيره به جان ريل ها بيفتد و چاره اي براي خروج اين خطوط از منطقه بينديشد.
مدل فرهنگي و زيستي  حاشيه نشيني و در مناطق حاشيه اي زيستن همواره ثابت و مشابه است و سرمنشاء پديد آمدن اين فاجعه معمولا موقعيت معيشتي و اقتصادي مردم است. مناطق بسياري در تهران وجود دارند كه به لحاظ جغرافيايي پرت و محصورتر از جزيره اند، اما با هيچ يك از مشكلات مشابه مردم جزيره مواجه نيستند. مناطقي نظير شهرك ژاندارمري، سعادت آباد و برخي از مناطق شمال پونك به لحاظ جغرافيايي و موقعيت معابر مي توانند براي شكل گيري فاجعه حاشيه ريل هاي تهران تبريز و تهران اهواز فضاهاي مناسبي به شمار بيايند اما چنانكه مي بينيد هرگز با چنين پديده اي مواجه نشده اند و اين مسئله نيزبه مديريت صحيح نهادهاي ياد شده ارتباطي ندارد، بلكه بافت فرهنگي مردمي كه در اين نواحي زندگي مي كنند به واسطه پايگاه اقتصادي واجتماعي معقول يا قابل توجه، كمترين امكان را براي به وجود آمدن فضاهاي سياهي كه گفته شد، فراهم مي كند چنان كه اگر همان خطوط آهن در چنين مناطقي وجود داشت قطعا چنين فاجعه اي در حاشيه ريل ها خانه نمي كرد.
با توسل به هيچ يك از استدلال هاي اين نوشتار نمي توان ثابت كرد عاملان فاجعه اي كه سال هاست در اين دو خط آهن بست نشسته است خود مردم هستند و بايد در انتظار اصلاح موقعيت اقتصادي، اجتماعي و فرهنگي آنها بود چرا كه بسياري از ساكنان آن جزيره نفرين شده، مردم شريف و بزرگواري هستند كه عزت نفس شان را تاكنون با هيچ چيز اين دنيا معاوضه نكرده اند و سال هاست كه به بوي تعفن آن ريل ها اجازه ورود به خانه هايشان را نداده اند.
حالا اگر شهرداري، خط آهن تهران - اهواز و تهران- تبريز را از  آن منطقه به جايي ديگر منتقل كند آيا مي توان تضمين كرد چند سال بعد جزيره اي ديگر به وجود نيايد و هر شب قطار براي بيرون راندن نشئگان جزيره از وسط ريل، خواب از سر مردم نپراند؟ آيا شهرداري مي خواهد آن وقت هم به دور كردن ريل ها و نجات جزيره بعدي بينديشد؟
مديريت جديد شهرداري كه خود روزي لباس قانون به تن داشته و در راس نيروي انتظامي به مديريت انتظامي كشور مي پرداخته است بايد اشرافي دوگانه و چند وجهي نسبت به حل بحران هاي شهري داشته باشد و در پروژه هاي شهري بنا را بر اين بگذارد كه توپ را به هيچ كس پاس ندهد.  بنا را بر اين بگذارد كه قرار است به تنهايي مشكلات جزيره ها را حل كند و متهم رديف اول باشد. اما آنچه ساكنان اين جزيره را از زيستن ميان ريل ها آزار مي دهد فقط به حضور عمومي معتادان لب خط محدود نمي شود. ترافيك ناشي از بسته شدن خيابان ها و خروجي هاي اين جزيره به واسطه عبور قطار نيز معضلي  است كه با برچيده شدن بساط تزريق هاي لب خط، بازهم به قوت خود باقي است.]]>
</TEXT>
</DOC>
<DOC>
<DOCID>HAM2-841013-022</DOCID>
<DOCNO>HAM2-841013-022</DOCNO>
<ORIGINALFILE>/1384/841013/irshahr/_khabar.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[وسواس دراولين شب آرامش
لوكيشن سريال اولين شب آرامش، يك خانه قديمي است، با يك پنجره پر از شمعداني رو به حياط]]>
</TITLE>
<TEXT>
<IMAGE>/1384/841013/irshahr/008160.jpg</IMAGE>
<![CDATA[
عكس :حبيب مجيدي
ليلي نيكونظر
اينجا خانه اي قديمي است در ميدان سپاه تهران، از آن خانه هايي كه در سريال هاي تلويزيوني، زياد مشابهش را ديده ايد. از همان خانه هايي كه پنجره هاي بزرگ و چوبي رو به حياط دارند و روي هره پشت پنجره هم پر از شمعداني هايي است كه هيچ ترسي از سرما ندارند. مهتاج نجومي تكيه داده به پنجره و با تلفن حرف مي زند. احمد اميني مي گويد كات و نكات ريزي را توضيح مي دهد.
اينجا لوكيشن سريال اولين شب آرامش به كارگرداني احمد اميني است. فعلا برايم يك ليوان چاي آورده اند كه طعم خوبي دارد و در سرماي اين اتاق هم مي چسبد. احمد اميني كارگردان آرامي است يا حداقل در اين چند دقيقه اينطور به نظر مي رسد و البته بسيار خوش برخورد و ميهمان نواز است. از من مي خواهد هرچيزي كه به ذهنم رسيد و هر سؤالي كه داشتم، بپرسم. در اين شلوغ پلوغي سؤالاتم را يادداشت مي كنم، تا يكجا با او گفت وگو كنم. هرچقدر برخورد اميني مودبانه و دوستانه است، آتيلا پسياني سرجنگ دارد. به نظرم آقاي پسياني مي بايست كمي ديدشان را نسبت به خبرنگارها مهربان تر كنند!
آخرين روزهاي فيلمبرداري فضاهاي داخلي است و تنها چند صحنه پراكنده خارجي برايشان مانده. تقريبا كار تمام است و سريال مي رود تا به حدس احمد اميني آن طرف سال از شبكه 3 سيما پخش شود. در فاصله تكميل شدن گريم مهدي پاكدل تا پلان بعدي، اهالي پشت صحنه دور هم مي نشينند و احتمالا شبيه روزهاي ديگر، حرف مي زنند و از در و ديوار مي گويند. از بحث مشقات و سختي هاي كار سريال مخصوصا سريال هاي بلندي كه دوران فيلمبرداري اش گاهي به 14- 13 ماه مي رسد مي گويند، تا طرح زوج و فرد شدن پلاك ماشين ها و آتيلا پسياني كه تازه به اين جمع رسيده است تاييد مي كند كه طرح بسيار خوبي است. همچنان و در همين فواصل بحث مي شود و گفت وگوهاي دوسه تايي دست اندركاران سريال از بورخس و كنراد گرفته، تا طرز طبخ شلغم(!)ادامه دارد. در همين حين، اميني يك ديالوگ را از فيلمنامه سريال نشانم مي دهد كه اين ديالوگ را به خيلي از رسانه ها به جاي خلاصه داستان اولين شب آرامش داده ايم. اين حرف ما در اين سريال است.
مهرداد: منم مي ترسم. اين جور بارمون مي آرن كه هميشه بترسيم، از همه چيز. از بزرگتر كه مبادا بهش بربخوره. از كوچكتر كه مبادا دلش بشكنه، از دوست كه مبادا برنجه و تنهامون بذاره، از دشمن كه مبادا سراغمون بياد و... اما من مي خوام يه بار نترسم... يه بار جرات كنم كه نترسم، ببينم چطور ميشه.
وقتش است كه با احمد اميني، گپي كوتاه بزنم، دارند وسايل فيلمبرداري را به اتاق ديگري منتقل مي كنند و اين كمي طول كشيده است. گريم مهدي پاكدل هم تمام شده و در خانه پرسه مي زند و با بازيگران و دست اندركاران سريال، شوخي مي كند و مي خندد. به شدت خوش رو و مودب است و كمي به نظرم خجالتي مي زند. فعلا خلاصه گپمان با اميني را بخوانيد تا بعد...
اميني كار تلويزيوني زيادي نداشته است. كارهايش در تلويزيون به قصه هايي محدود مي شود كه به آنها علاقه داشته است مثل برنامه ها و سريال هايي چون باران عشق، بيگانه اي ميان ما و... مي شود حدود سه- چهار تا كار. دليل اميني براي كار كردن اين سريال هم به قصه خوب سريال برمي گردد، قصه اي كه اميني دوست دارد، تهيه كننده دوست قديمي اش بوده و هميشه در انتظار اين بوده اند كه فرصتي پيش بيايد و با هم كار كنند و يك عامل سومي هم وجود داشته؛ اينكه اميني دلش مي خواسته پس از تجربه باران عشق دوباره با مديران شبكه5 كه حالا در شبكه 3 هستند، كار كند چرا كه هر دو طرف خاطرات خوبي از اين همكاري مشترك داشته اند و همين ها باعث شده اميني كارش را با علاقه شروع كند و همين ها انگيزه هاي اوليه اش بوده است و به قول خودش انگيزه هاي بعدي، بعدا و در طول كار پيدا شده است.
از نظر زمان اصلا به مشكل برنخورده اند. از ابتدا روي 8-7 ماه برنامه ريزي كرده اند و حالا كه تقريبا به انتهاي كار رسيده اند، در ماه ششم برنامه ريزي هستند، اميني مي گويد كه شرايط مناسبي در اختيار داشته اند و همين فرصت كافي و اينكه هيچ فشاري از سوي تهيه كننده نبوده، باعث شده زمان كافي داشته باشند براي آنكه روي جزئيات كار كنند و با همين شرايط مناسب و فرصت كافي و همكاران خوب، كار خوبي شكل گرفته است و حالا هم او و هم باقي دست اندركاران اولين شب آرامش اميدوارند كار آبرومندي شود.
كارگردان فيلم هاي سينمايي غريبانه، سايه هاي هجوم و اين زن حرف نمي زند راجع به بازي هاي اين سريال قضاوت نمي كند، چرا كه اعتقاد دارد بازي تازه بعد از مونتاژ و صداگذاري ديده مي شود و نتيجه، تازه بعد از اين مراحل مشخص مي شود چرا كه در مرحله مونتاژ و صداگذاري، بازي ها از نو صيقل مي خورد و اين ويرايش خيلي مواقع برايشان غيرمنتظره است. ممكن است من از يك بازي راضي نباشم، اما بعد از طي شدن اين مراحل، تازه ببينم چه بازي اميدواركننده اي ارائه شده است. هم توضيح دادن اين، مشكل است و هم كلا اين ماجرا كمي پيچيده است. اميني ادامه مي دهد: تهيه كننده راش ها را ديده و اظهار رضايت كرده است. احمد اميني همچنين به نكته جالبي اشاره مي كند: دركارهايي كه وسعت زياد دارد و بازيگران مختلف و شخصيت هاي زيادي در آن كارها ايفاي نقش مي كنند، با پس زمينه هاي مختلف و توانايي هاي مختلف؛ بايد علاوه بر بازي گرفتن، در كار تعادل ايجاد شود و جنس بازي ها به هم نزديك شود و نوسانات اين بازي ها در مقابل هم كم باشد و به تعادل برسد، اين باعث مي شود مجموعه خوب و قابل قبولي از آب دربيايد. اميني فكر مي كند اولين شب آرامش بازي هاي خوبي داشته باشد و تيم بازيگري يكدست و متعادل عمل كرده باشند و هم جوان ها و هم قديمي ترها بازي هاي قابل قبولي ارائه داده باشند. اميني با خيلي از بازيگران تا پيش از اين كار كرده است و با خيلي ها هم براي اولين بار و فقط در اين سريال؛ با اين همه به سهم خودش راضي است و قطعا اگر شما هم به ليست بازيگران اين سريال يك نگاه كوتاه و سرسري بيندازيد، احتمالا به اين نتيجه مي رسيد كه اولين شب آرامش مجموعه بازي هاي قابل قبولي ارائه خواهد داد. ببينيد:پرويز پورحسيني، آتيلا پسياني، مهتاج نجومي، اكرم محمدي، بهرام ابراهيمي، يكتا ناصر، شبنم قلي خاني، مهدي پاكدل، امير آقايي، شهروز ابراهيمي، مهرداد ضيايي و...
با اين حال، اميني معتقد است مهمترين ويژگي اولين شب آرامش داستان پرپيچ و خم و پر از گره آن است و فراز و نشيب و تنشي كه در قصه وجود دارد. اميني مي گويد: در بين مجموعه هاي تلويزيوني كه پيشنهاد مي شد، اين كار از نظر قابليت گسترده شدن زماني و موضوعي و كشاكش قصه و گره و حادثه داستان، قابل توجه بود. اميني اميدوار است همين سرگرم كننده بودن و جذاب و پر و پيمان بودن قصه مهمترين خصلت اين سريال باشد. اميني همچنين در گپ و گفت وگويمان به اين اشاره مي كند كه اين كار به نسبت ساير كارهاي آپارتماني كه سه- چهار ماهه ساخته مي شود، بايد خيلي زودتر تمام مي شد اما تا به حال تقريبا دو برابر اين زمان طول كشيده است و همين نشان مي دهد كه كار، سرسري انجام نشده و روي اولين شب آرامش وسواس بوده است. اميني دوست دارد اين زحمتي كه كشيده شده در نتيجه نهايي هم ديده شود.
موقع شروع كار است. وسايل صدا و تصوير به اتاق ديگري منتقل شده و دست اندركاران پشت صحنه هم از بحث هاي دو- سه نفري خسته شده اند و كم كم سرپست هايشان برمي گردند. اين اتاق، اميني جلو مانيتور مي نشيند و آن اتاق مهدي پاكدل تمرين مي كند. احمد اميني اين اتاق داد مي زند كات، گرفتيم و مهدي پاكدل متعجب و باخنده از آن اتاق مي دود كه اي بابا من داشتم تمرين مي كردم و دوباره مي خندد و اميني با لبخند مي گويد گرفتيم ديگر!. مهدي پاكدل در اين كار به قول خودش نقش پسرجواني به نام عليرضا را بازي مي كند كه شبيه اش را در جامعه زياد ديده ايم. او براي رسيدن به هدف هايش دچار مشكل مي شود و رفتارهايش آن پختگي لازم را ندارد تا جايي كه كارش به زندان هم مي كشد. عليرضا با يك سري مجهولاتي روبه روست و رازهايي دارد و گره هاي بازنشده اي كه براي گشودن و فهميدنش به آب و آتش مي زند و لحظه اي كه آن راز اصلي را مي فهمد، سخت ترين لحظه حسي مهدي پاكدل است.
پاكدل را بيشتر با تئاتر مي شناسيم وخودش هم علاقه اصلي اش تئاتر است و كار در تلويزيون را با تيم هاي خاصي دنبال مي كند. خودش مي گويد: با كساني كار مي كنم كه با آنها آرامش داشته باشم، هر كسي دغدغه هاي مادي دارد، اما من ترجيح مي دهم تنها با كساني كار كنم كه در حيطه فعاليتي خودشان خاص باشند و اين به همكاري مي ارزد. خودش فكر مي كند نسبت به كارهاي قبلي اش پخته تر و جدي تر و كامل تر بوده و تمام تلاشش را براي ارائه دادن يك بازي خوب انجام داده است. از بعد از نمايش بي شير و شكر حميد امجد روي صحنه نمايش نبوده و ماهي ها عاشق مي شوند، چاي نت و آبي را هم در كارنامه سينمايي اش دارد. ساعت 7شب است و وقت رفتن. ضيافت تصوير و صدا و كنراد و بورخس و شلغم(!)در همين جا به پايان مي رسد. اما تصويربرداري اين مجموعه كه از خرداد 84 درتهران آغاز شد، همچنان ادامه دارد و طبق برنامه ريزي گويا اواسط بهمن ماه به پايان مي رسد. اولين شب آرامش در 26قسمت 45دقيقه اي براساس فيلمنامه اي از سعيد شاهسواري و عباس نعمتي و به سفارش گروه فيلم و سريال شبكه سوم توليد مي شود.
تيتراژ اول
سعيد مروتي - مي گويند چهره او سال هاست كه تغييري نكرده؛ مردي كه گذر زمان ردي به چهره اش باقي نگذاشته است. منتقد ديروز و كارگردان امروز،  جز چند تار موي سفيد در شقيقه ها و سبيلي كه گاهي اوقات تراشيده مي شود، تغييري در 20سال اخير نكرده است. او كسي است كه نزديك به 25 سال پاسخگوي نامه هاي علاقه مندان سينما بوده است. خط باريكي كه همچنان او را در عالم روزنامه نگاري حفظ كرده است. جالب است كه بدانيد بسياري از منتقدان سينمايي نام آشنا و حتي كارگردانان مشهور امروز، اولين نامه هايشان توسط او خوانده شده است. اين فهرست دست كم در مورد منتقدان آنقدر پر تعداد است كه شايد شامل نيمي از چهره هاي سرشناس نقد فيلم بشود؛ از جواد طوسي و كامبيز كاهه گرفته تا اميرپوريا و سعيد عقيقي. از نقدهاي خودش هم چيزي كه بيشتر در حافظه ها مانده، ديدگاهي معتدل بوده. نقد منفي او به فيلم راه همچنان مثال زدني است. اينكه چگونه مي شود با باورهاي جمعي مخالف خواني كرد و به جاي دشنام دادن، دلايل مستدل و منطقي آورد. فيلم اول اميني گرچه منتقد پسند بود ولي او خيلي زود نشان داد كه تا چه اندازه به حرفه اي بودن اهميت مي دهد. احتمالا به همين خاطر بود كه فيلمي چون غريبانه را ساخت؛ با همان مايه ها و حتي همان پرداخت كه خودش سال ها در مقام منتقد از آن خرده گرفته بود. اين زن حرف نمي زند نشان داد كه او مي تواند در عين حرفه اي بودن و به مخاطب عام فكر كردن به سينما هم بينديشد. او در اين سال ها البته، بيشتر در تلويزيون فعال بوده تا سينما و اين روزها هم درگير ساخت مجموعه تازه اي است؛ مجموعه اي كه هنوز هيچ كس حتي از موضوعش هم اطلاع ندارد ولي به احتمال قوي مي شود از پس نماهايش سليقه و بينش مردي موقر و محترم را شناخت؛ آقاي احمد اميني.
تيتراژ دوم
كارگردان: احمد اميني، نويسندگان فيلمنامه: سعيد شاهسواري، عباس نعمتي. برنامه ريز و دستيار كارگردان: عليرضا بزدوده. مدير تصويربرداري: كيوان معتمدي. مدير توليد: شهنام شهباززاده. صدابردار: ناصر شكوهي نيا. طراح چهره پردازي:محسن بابايي. انتخاب بازيگر و مشاور فيلمنامه: بهرام عظيم پور. طراح صحنه و لباس: ملك جهان خزائي. منشي صحنه: ندا قائدي مقامي. عكاس:حبيب مجيدي. مشاور و كارشناس انتظامي:سرهنگ عبدالله قاسمي. روابط عمومي:افشين رضايي. محصول: گروه فيلم و سريال شبكه سوم سيما.
بازيگران:پرويز پورحسيني، مهتاج نجومي، اكرم محمدي، بهرام ابراهيمي، يكتا ناصر، شبنم قلي خاني، مهدي پاكدل، اميرآقايي، شهروز ابراهيمي، مهرداد ضيايي، مريم معترف، پرويز سيرتي، اشكان صادقي، جواد مولانيا، منظر لشگري، تورج فرامرزيان، سعيده عرب، علي گل زاده، جواد زيتوني، مرتضي كاظمي، سودابه عليپور، سحر چوبدار و...]]>
</TEXT>
</DOC>
<DOC>
<DOCID>HAM2-841013-023</DOCID>
<DOCNO>HAM2-841013-023</DOCNO>
<ORIGINALFILE>/1384/841013/irshahr/_khabar.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مونولوگ -6
بايد برگرديم...]]>
</TITLE>
<TEXT>
<![CDATA[ساجده شريفي
گفته اي كه امروز جمعه است و كوه دريده. گفته اي كه جمعه ها كوه سنگين تر از وزن هر روزش مي شود. از طعم قهوه چهارشنبه پرسيده اي و جواب داده بودم كه حالا تماشاخانه ام و اين قهوه هاي دستگاهي سينما فرهنگ هم چندان تعريفي ندارد.
گفته بودي يك قهوه خانه مي شناسي با ديوارهاي سنگي و شيشه هاي بخارگرفته و بوي عدسي و آش كه تا دامنه كوه مي پيچد. گفته بودم ذهن من لبريز از تجربه يك قهوه خانه واقعي است بس كه دلم از اين تماشاخانه هاي كسالت بار،گرفته. گفتي كوه دريده است، گفتم زمستان خزان زده هم كه بيداد مي كند. گفتي بايد از نور پيشدستي كنيم و راه بيفتيم. شب را تا اذان نخوابيدم و ابن خلدون خواندم؛ از عصبيت اجتماعات بربر كه چطور در بيابان و كوه حزن جامعه كوچكشان را در برابر بادو زمستان و برف و سنگ حفظ مي كنند. نخوابيدم كه نكند نور بيايد و من خواب بمانم. اين طور بود كه اذان جمعه را به كوه پناه برديم. كوه دريده، آفتاب آويزان، برف خجول و يخ هاي پاكوب شده كوهنوردان روز قبل. حالا مي توانيم از هر دري بگوييم. كنفرانس طولاني من درباره قاطرها كه به خاطر جبر زما نه از تجربه اصالت نوع، محروم مي شوند و مانيفست تو در باب آداب بستن بند كفش. راه مالرو كوه به سمت پلنگ چال باريك تر مي شود و برف هاي تكه تكه اي كه مانده اند راه را براي رفتن سخت و ناامن مي كنند اما تو گفته بودي مهم رفتن است. چطور رفتن را ما تعيين نمي كنيم. حالا داريم مي رويم به هر سنگيني و سختي و سرما. داريم از كمرگاه بالا مي رويم با جمعيتي كه هركس آواز خودش را مي خواند. تو كمي جلوتر مي روي تا به قدرت خلقت خدا فكر كني. من كمي عقب تر مي آيم تا در چشم هايم، كمي تجربه پناهندگان كوهستان را جا دهم. جمع جواني دور بساط آتش نشسته اند و نان داغ مي كنند، از فرط سرما و لقمه هاي نان داغ و پنيرشان را تعارف مي كنند به رهگذراني كه دارند مي روند. كسي هم هست كه مدام جيغ مي كشد. من مي هراسم كه نكند گوشه اي از اين كوهستان لغزان سقوط كرده است. تو مي خندي كه جيغ بنفش. خشم مي گيرم كه مزاح بي فلسفه ايراني. يكي هم صداي صافش را انداخته به خش هاي صخره و آواز مي خواند. پيرمردي بساط كلاه و دستكش گشوده است و به خوبي مي داند كه بين اين رهگذران سرما، پناهندگان غيرحرفه اي مثل من هم هستند كه از سرماي بي رحم اين دره ها خبر ندارند. صداي قيچك و ويولن هم درهم است. باور نمي كنم كه موسيقي تكراري و تحريرهاي خياباني شهرما تا كوه هم رسيده باشد. به روي خودم نمي آورم. دستكش مي خري برايم و يك صدتوماني نو هم مي گذارم توي جيب مرد قيچكي كه نواختن ديوار سنگي  را قطع نكند. يك نفر سيگار مي كشد. يك نفر از همراهش با موبايل ضعيفي عكس مي گيرد. يك نفر دماغه عصايش را مي كوبد توي برف هاي يخ زده و پيش مي رود. يك نفر كتش را مي دهد به بغل دستي سرمازده اش و يك نفر كافكا و همينگوي مي فروشد. يك نفر ديگر هم مي خزدكناري....به خلقت خدا مي انديشي و من نگاه مي كنم؛ به سرماي دلچسب كوهستان، به نور كه هم كوه را دور مي زند و هم آسمان را، به درخت هاي لخت و قهوه اي، به آبشارهاي متوقف شده قنديل بسته كه انگار ايستاده اند براي اينكه من و تو و همه اين پناهندگان وقت داشته باشيم و يك دل سير به تماشايشان بنشينيم. از تجربه ام مي پرسي. من حالا سرشار از يك تجربه انتزاعي ام. اينجا كوه است كه جمعه ها سنگين تر و دريده تر مي شود. سرما آفتاب را آويزان كرده پشت كوه، اين آدم ها كلاه و دستكش مي فروشند. نوازنده هاي دوره گرد از كنارمان رد مي شوند. جوان ها صبحانه گرم تعارف مي كنند. عاشق ها از هم عكس يادگاري مي گيرند. تنهاترها آوازشان را ول مي كنند تا ته دره و به برگشت صداشان هم كاري ندارند. كتابفروش ها كافكا مي فروشند. داستان خوان ها كافكا مي خرند... همه چيز مثل يك تابلو نقاشي متحرك است كه به سبك رئاليسم جادويي روي يك بوم سفيد و خاكستري كشيده اند. به قهوه خانه مي رسيم كه ديوارهاي سنگي دارد با شيشه هاي بخار گرفته و بوي عدسي و آش كه تا دورها، توي هوا پيچيده است. چاي مي خوريم با خرما و تو از تجربه من مي پرسي. من سرشار از يك تجربه انتزاعي ام. دستم را مي گيري و از راه مالرو يخ زده لغزان پايين مي آييم. بندكتاني هايت باز مي شوند و چكمه هاي من هم دماغه فرورفتن در يخ ندارند اما داريم پايين مي رويم. بايد برويم. چطور رفتن دست ما نيست؟! مي گويي حالا تنمان به تعادل رسيده است و بايد برگرديم. مي گويم تجربه انتزاعي من هنوز به تعادل نرسيده. تن من هنوز طبيعت كم دارد. اگر برگرديم واقعيت شهر، بدجوري توي صورتم مي خورد. انتزاع طبيعت نبايد اين طور نوك ذهنم بماند. كوه بايد واقعيت تنم باشد و شهر انتزاع ذهنم. مي گويي آن بالا برف آمده. خورشيد كوه را دور مي زند. جمعه ها كوه دريده تر مي شود و شهر فارغ تر. جمعه ها بايد برگرديم كه سفيدي برف را ببينيم.
برمي گرديم از كمرگاه كوه پايين مي رويم و من به تجربه اي انتزاعي مي انديشم كه كاش جمعه هاي ديگر هم به تعادل و طراوت تنم ببارد.]]>
</TEXT>
</DOC>
<DOC>
<DOCID>HAM2-841013-024</DOCID>
<DOCNO>HAM2-841013-024</DOCNO>
<ORIGINALFILE>/1384/841013/irshahr/_tehransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نمايشگاه نقاشي به بهانه ميلاد مسيح
زير آسمان قرمز خدا]]>
</TITLE>
<TEXT>
<IMAGE>/1384/841013/irshahr/008214.jpg</IMAGE>
<![CDATA[
 بهانه ها براي اينكه چند هنرمند نقاش مسيحي دور هم جمع شوند تا نمايشگاهي از آثارشان را برپا كنند خيلي كم است شايد فقط در روزهاي زمستاني ژانويه روزهايي مثل تولد مسيح و جشن سال نو ميلادي بهانه هر ساله يكي از فرهنگسراهاي پايتخت است تا نمايشگاهي از اين دست برگزار كنند.
سعيده امين- وقتي وارد نمايشگاه مي شوي از شمايل در همان ابتدا پيداست كه تصويرگر و هنرمند، بايد يك مومن به دين مسيحيت باشد. در گوشه و كنار، تابلوها يا آثاري از واقعه قتل عام 1915 ارامنه و صليب است.
مردان تنهايي زير آسمان قرمز رنگ خدا گريه مي كنند و زناني با شال هاي سفيد دورتوري در كنج خانه پنهان شده اند. همه چيز خاطره اي از آن روز غم انگيز است. انگار كه بغض آسمان تابلوي نقاشي ها عن قريب تركيدن است.
نمي دانم حكمت اين رنگ قرمز در فرهنگ ارامنه چيست، شايد نشاني از خاطرات روزهاي قتل عام است؛ روزهايي كه هرگز از ذهن ارامنه پاك نخواهد شد.
براي هر سه نفر آنها غيرمنتظره بود وقتي از مديريت فرهنگسراي ملل با تالين اميريان، ايوت تجريان و واهيك  هاراطونيان تماس گرفته شد كه آثارتان را بياوريد؛ مي خواهيم براي سال نو مسيحي يك چشمه از هنر ارامنه را به مردم نشان دهيم. تالين اميريان 13قطعه از تابلوهايش را گذاشت و خودش به ارمنستان سفر كرد تا براي ژانويه آنجا باشد.
واهيك هاراطونيان 9 اثر قديمي خود را ارائه داد. او فرصت نكرد تا ويدئوآرت جديدش كه به لحاظ تكنيكي بسيار به آن مباهات مي كرد را به نمايشگاه برساند كه از اين مسئله بسيار نيز گله مند بود. اما ايوت تجريان كه چندي پيش از ايروان به ايران سفر كرده بود، توانست 9 قطعه از آثارش در آخرين روزها به نمايشگاه برساند. حالا اين نمايشگاه با 40قطعه اثر حجم و نقاشي برپا شده است و علاقه مندان مي توانند تا 18دي ماه از گالري فرهنگسراي ملل ديدن كنند.
آثار واهيك
بيشتر تابلو به قرمزي مي زند؛ قرمزي به رنگ خون هزاران ارامنه و گونه هاي سيب سرخ عشق شايد رنگي از نماد شور و زندگي. اين رنگ حداقل در آثار واهيك هاراطونيان رنگ غالب است، تعبيرش هم واقعه قتل عام ارامنه است. او اين ماجرا را مثل هزاران مسيحي ديگر فراموش نخواهد كرد.
موضوعاتش همه حول محور كشيش محبوب او كميتاس است كه سال ها تحت تاثير وي بود. كميتاس موسيقيدان برجسته ارمني كه يك كشيش هم بود سال هاي درازي در ميان مردم حضور پيدا كرد و آوازهاي محلي آنها را تبديل به نت مي كرد.
اين دسته از آثار هاراطونيان به تصوير كردن بخشي از زندگي كميتاس اختصاص دارد به ويژه آن زمان كه در لباس مبدل ميان ايشان مي ايستاد تا آوازهاي محلي را از آنها ياد بگيرد. كميتاس محبوب وي در قتل عام ارامنه مشاعرش را از دست مي دهد، او مي گويد: من كميتاس را دوست دارم به خاطر مردمي بودنش و قطعات موسيقي وي كه موسيقي ارامنه تاثير زيادي از بركت وجودش برده است.
6سال قبل آثار واهيك تحت تاثير وي قرار گرفت و حالا آنها را در اين نمايشگاه ارائه داده است. آثار وي بيشتر با تكنيك رنگ و روغن و اكرليك است و براساس مكاتب متنوعي چون مدرنيسم، كلاسيك و رئاليسم طراحي شده است.
هاراطونيان متولد 1343 در ايران است، 17سال است كه نقاشي مي كند و در سال هاي اخير چندين ويدئو  آرت نيز توليد كرده است. اولين استاد وي هانيبال الخاص بوده كه تمام مكاتب هنري را نزدش آموخته است. چندين نمايشگاه انفرادي و چيزي حدود 20 نمايشگاه گروهي از جمله فعاليت ها وي بوده است.
اغلب آثار فعلي وي نيز متاثر از جنگ است، بهانه اش جنگ و پيامدهاي آن است و او هرگز جنگ را در هيچ شكل و شمايلي نمي ستايد.
آثار ايوت
ايوت تجريان عاشق آثار هنري مردمان كشورش است. او متولد ايروان است، تحصيلاتش را در همان جا ادامه داده و حالا هم همانجا زندگي مي كند. 9 اثر هنري وي كه بيشتر معطوف به صنايع دستي و مناظر طبيعي است در اين گالري به نمايش درآمده است.
چاه بزرگ و قديمي در قره باغ است كه من زمان هاي زيادي را بالاي سر آن مي رفتم. چند تابلوي من با طرحي از اين چاه است البته آن را با صنايع دستي و گليم ارمني زينت داده ام.
ايوت شجريان خيلي جوان است متولد 1354 و فارغ التحصيل رشته هنرشناسي از دانشگاه ملي ايروان. او در ماه فوريه دكترايش را از همين دانشگاه خواهد گرفت. نقاشي را از طبيعت ياد گرفتم. استاد خودم بودم و هرگز نزد هيچ مربي كار نكرده ام. وقتي به دانشگاه رفتم با سبك ها آشنا شدم و حالا هم سبك خاصي ندارم و آثار تلفيقي از ناتوراليسم، رئاليسم و سورئاليسم است. 40اثر اين سه هنرمند گوياي يك بخش از فرهنگ ارامنه است كه به بهانه ميلاد مسيح و سال نو ميلادي به نمايش گذاشته شده است.]]>
</TEXT>
</DOC>
<DOC>
<DOCID>HAM2-841013-025</DOCID>
<DOCNO>HAM2-841013-025</DOCNO>
<ORIGINALFILE>/1384/841013/irshahr/_tehransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درشهر
مسابقات نقاشي در سطح استان ها]]>
</TITLE>
<TEXT>
<![CDATA[سركارداشتن با آثار كودكان، آدم را سرذوق مي آورد؛ حتي اعضاي كانون هاي پرورش فكري كودكان و نوجوانان 19 استان را.
مرضيه سبزعليان- نمايش آثار نقاشي اعضاي فعال كانون پرورش فكري كودكان و نوجوانان سراسر كشور در مجتمع فرهنگي- هنري آفرينش از پنجم دي ماه آغاز شد و تا 15 اين ماه ادامه دارد.
در اين نمايشگاه بيش از 100 اثر از 19 استان كشور، با موضوعات ورزش و بازي كودكان، آداب و رسوم قوم هاي مختلف ايراني، آثار باستاني ايران و همچنين موضوعات آزاد تخيلي به نمايش گذاشته شده است.
در نگارخانه آفتاب، استان اصفهان با 35 اثر، تهران با 18 اثر، آذربايجان شرقي با 10 اثر، آذربايجان غربي با 18 اثر، خراسان با 9 اثر، گلستان با پنج اثر، سيستان و بلوچستان با 20اثر، لرستان با يك اثر، كرمان با 21 اثر، خوزستان با سه اثر، زنجان با يك اثر، همدان با يك اثر، فارس با هشت اثر، كرمانشاه با دو اثر، چهارمحال و بختياري با چهار اثر، بوشهر با يك اثر، مركزي با يك اثر و اردبيل با 6 اثر، حضور دارند.
رستمي زاده- مسئول نگارخانه آفتاب- درباره نوع گزينش آثار راه يافته به نمايشگاه مي گويد: همه مربيان نقاشي در مراكز كانون پرورشي كشور موظف هستند كه پس از پايان هر دوره آموزش نقاشي يك يا چند اثر انتخاب شده از هنرجويان را به دفاتر مركزي كانون در استان ها برسانند. سپس از ميان اين آثار ارسال شده تعدادي انتخاب و در دفتر هماهنگي امور استان هاي كانون پرورش نگهداري و آرشيو مي شود و پس از آن كانون هاي هر استاني مي توانند از آرشيو آثار ارسال شده استفاده كرده و نمايشگاه برپا كنند، اما ويژگي خاص اين نمايشگاه در تنوع موضوع و محتواي آثار ارسال شده است. مراكز كانون پرورش تجربه زيادي در برگزاري نمايشگاه دارند و به عنوان نمونه در آبان سال جاري تعدادي از همين آثار با موضوع ايران شناسي و آداب و رسوم و فولكلور مناطق مختلف ايران در كشور تاجيكستان به نمايش گذاشته شد.
رستمي زاده هدف از برگزاري اين نمايشگاه را آشنايي كودكان و نوجوانان تهران با آداب و رسوم و عقايد بومي و محلي مردم استان هاي ديگر كشور ذكر كرد.
علاقه مندان مي توانند همه روزه از ساعت 10 تا 12 صبح و 14 تا 16 بعدازظهر به نشاني تهرانپارس، مابين فلكه سوم و چهارم، خيابان 212شرقي، مجتمع فرهنگي هنري آفرينش، نگارخانه آفتاب، مراجعه كرده  و از نمايشگاه بازديد كنند.]]>
</TEXT>
</DOC>
<DOC>
<DOCID>HAM2-841013-026</DOCID>
<DOCNO>HAM2-841013-026</DOCNO>
<ORIGINALFILE>/1384/841013/irshahr/_tehransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مائده هاي زميني
يك غذاي دريايي ديگر]]>
</TITLE>
<TEXT>
<![CDATA[گفته بوديم كه هر هفته يك غذاي دريايي در اين ستون آموزش خواهيم داد، چون ماهي هم فسفر دارد هم پروتئين.
ساراي قشقايي- بارها شده در يخچال را باز كرده و مواد مناسبي براي تهيه غذا در آن پيدا نكرده ايد آن موقع است كه با بي حوصلگي در يك قوطي كنسرو را باز كرده و چند لقمه تن ماهي ميل مي كنيد.
ما اينجا به شما آموزش مي دهيم كه چطور از كنسرو ماهي مي توان يك غذاي لذيذ و مقوي درست كرد.
فكرش را هم نكنيد، درست كردن اين غذا به مواد زيادي احتياج ندارد و اغلب از سبزيجات و ذرت درست مي شود.
مواد لازم براي تهيه اين غذا از اين قرار است:
كنسرو تن ماهي يك عدد.
نصف پيمانه برنج شسته شده.
دو حبه سير خرد شده.
يك عدد پياز متوسط.
دو عدد گوجه فرنگي متوسط.
يك عدد فلفل دلمه اي متوسط در صورت دلخواه.
نصف پيمانه ذرت پخته شده.
نصف پيمانه نخود فرنگي پخته شده.
روغن و نمك و فلفل و سبزيجات معطر(ترخون، نعنا، جعفري، مرزه)و چند عدد زيتون كنسروي به مقدار دلخواه.
تهيه اين غذا خيلي سخت نيست، كافي است يك بار آن را درست كنيد و بعد هميشه آن را به خاطر بسپاريد.پياز را خلال كرده و با سير خرد شده كمي تفت مي دهيم.
سپس فلفل خرد شده و برنج شسته شده خام را به آن اضافه و كمي تفت مي دهيم. سپس گوجه فرنگي خرد شده و ذرت و نخود فرنگي و تن ماهي را نيز اضافه كرده و شعله اجاق گاز را كم كرده و مواد را هم مي زنيم و سبزي معطر و زيتون را به آن افزوده و در ماهيتابه را گذاشته و 20 دقيقه بعد كه برنج از حالت خشكي در آمد، غذا را در داخل ظرفي كشيده و با خيارشور و گوجه تزئين مي كنيم، نوش جان. گفتني است اين غذا سرشار از امگا 3 بوده و شامل انواع ويتامين هاست و بسيار سريع آماده مي شود.
نكته خانه داري:
هنگام پختن گوجه فرنگي مقدار خيلي كمي شكر به اندازه يك نوك انگشت به آن اضافه كنيد، طعم گوجه فرنگي حفظ خواهد شد.]]>
</TEXT>
</DOC>
<DOC>
<DOCID>HAM2-841013-027</DOCID>
<DOCNO>HAM2-841013-027</DOCNO>
<ORIGINALFILE>/1384/841013/irshahr/_tehransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كتابخانه
يك دفتر شعر خوب]]>
</TITLE>
<TEXT>
<IMAGE>/1384/841013/irshahr/008208.jpg</IMAGE>
<![CDATA[
 اگر در ماه هاي اخير به نتايج كنگره ها و همايش هاي ادبي، خوب دقت كرده باشيد، نام محمدجواد آسمان را به عنوان نفر برتر بخش شعر، بارها ديده ايد. همين نكته بهانه اي شد كه امروز مجموعه شعر اين شاعر جوان را براي معرفي در اين بخش انتخاب كنيم.
ايليا اصفهاني - مجموعه شعر تجربه هاي تا حالا همان طور كه از نام آن پيداست، حاوي بخشي از تجربه هايي است كه آسمان تا 20 سالگي پشت سرگذاشته است. شايد بگوييد كه مگر 20سال چقدر هست كه تازه بخشي از آن صرف تجربه هاي ادبي شده باشد و مگر اين تجربه ها چقدر بوده اند و چقدر موفق بود ه اند كه بتوانند در يك مجموعه قابل قبول گردآوري شوند؟ براي اينكه پاسخ سؤال هايتان را بدانيد، مي توانيد اين مجموعه 86 صفحه اي را ورقي بزنيد و حتي به شكلي سرسري هم كه شده، نگاهي به بعضي از شعرها بيندازيد. مطمئن باشيد كه بالاخره حداقل يكي از شعرها گريبان شما را خواهد گرفت و مجبورتان خواهد كرد كه مجموعه را دقيق تر بخوانيد؛ خصوصا اينكه آسمان خود را به قالب خاصي محدود نكرده و در قالب هاي شعري گوناگون خوب از عهده برآمده است.
تجربه هاي تا حالا به همت انتشارات منوچهري تهران و با قيمت 800 تومان منتشر شده و حاوي 56 تجربه كوتاه و بلند از سروده هاي آسمان است.
در آثار آسمان آنچه بيشتر از همه ويژگي ها، خود را به رخ مي كشد، پيوند محكم نوآوري و تكيه بر سنت ادب فارسي است. اگرچه آسمان در همه تجربه هايش دغدغه درك و ارائه تازه اي از هستي را دارد ولي اين دغدغه(خصوصا در غزل ها)هيچ گاه باعث نشده كه شاعر جوان به ورطه بازي هاي سطحي بيفتد و خواسته هايش به پيشنهادهايي خام و سردرگم محدود شود. قدرت تصويرگري، اشراف بر زبان و حفظ سلامت آن، بهره وري از طنز، عاطفه درخشان و شاعرانه، شناخت صحيح موسيقي كلام، گستره وسيع واژگاني، نوآفريني در مضامين و... همه و همه از محسنات سروده هاي آسمان هستند، اگرچه دراين مجموعه مي توان به معدود آثاري نيز برخورد كه قدري بوي خامي و جواني مي دهند. با خواندن اين مجموعه دلتنگي هايتان براي خواندن چند قطعه شعر خوب و تازه، قدري تسكين خواهد يافت.]]>
</TEXT>
</DOC>
<DOC>
<DOCID>HAM2-841013-028</DOCID>
<DOCNO>HAM2-841013-028</DOCNO>
<ORIGINALFILE>/1384/841013/irshahr/_tehransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[سينماي خانگي
اولين بازي]]>
</TITLE>
<TEXT>
<IMAGE>/1384/841013/irshahr/008154.jpg</IMAGE>
<![CDATA[
 فيلم محصول سال هايي  است كه تازه تب جوانگرايي در سينماي ايران همه گير شده بود. سومين ساخته بلند همايون اسعديان با همه حال و هواي جوانانه اش، چنان كه بايد در اكران ديده نشد، ولي حالا و در قاب كوچك به نظر مي رسد بيشتر با اقبال روبه رو شود. به خصوص اينكه آخر بازي اولين بازي سينمايي دو بازيگري است كه بعدها به شهرت رسيدند؛ پوپك گلدره و حامد بهداد.
شهاب مهدوي- آخر بازي فيلمي با دو نيمه كاملا مشخص است. در نيمه اول فيلمساز كوشيده تا كاراكترهايش را به تماشاگر معرفي كند، جوان هايي كه قرار بوده ملموس و باوركردني باشند.قتل ناخواسته اي كه در ميانه فيلم رخ مي دهد(و زمينه چيني درستي هم دارد)آخر بازي را در مسيري ديگر مي اندازد. به همين خاطر است كه مي توان فيلم را به دو نيمه قبل و بعد از قتل تقسيم كرد. نيمه اول كه زمينه سازي و معرفي فضا و شخصيت ها را برعهده دارد، با مايه اي از سرخوشي و طنز، آشكارا موفق تر است و طراوت بيشتري دارد. فيلم اما از نيمه دوم دچار افت محسوسي مي شود. به نظر مي رسد فيلمساز نمي داند با جسدي كه روي دستش مانده چه كار كند.
در حالي كه باتوجه به سير روند حوادث به نظر مي رسد اساسا قتلي اتفاق نيفتاده و همه چيز حكايت از يك بازي از پيش طراحي شده دارد(مسئله اي كه نام فيلم هم آن را تشديد مي كند)پايان بندي فيلم پاسخ چندان مناسبي به انتظار تماشاگر نمي دهد.
همين ها و لحن بيش از حد نصيحت گر فيلم(كه به جاي مخاطب قراردادن جوانان گويا قصد دارد هشدارهايي به والدين بدهد)موجب شد تا فيلمي كه بيش و پيش از ديگر فيلم ها جوانان را ملموس و پذيرفتني به تصوير كشيده بود، مورد اقبال جوانان قرار نگيرد. هرچند با ورود فيلم به شبكه ويدئويي گويا اتفاقات ديگري افتاده است. نكته جالب توجه فيلم، بازي پوپك گلدره و حامد بهداد است؛ دو بازيگري كه در اولين حضور سينمايي شان نشان دادند كه خوش قريحه اند. بخصوص حامد بهداد كه در آخر بازي پرسونايي كاملا دور از آنچه بعدها او را به شهرت برساند، ارائه داده است.
مجيد مشيري هم اولين بار با آخر بازي نشانه هايي از يك بازي سينمايي و هوشمندانه را ارائه داد.]]>
</TEXT>
</DOC>
<DOC>
<DOCID>HAM2-841013-029</DOCID>
<DOCNO>HAM2-841013-029</DOCNO>
<ORIGINALFILE>/1384/841013/irshahr/_tehransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز
عكاسي در بي برقي]]>
</TITLE>
<TEXT>
<IMAGE>/1384/841013/irshahr/008145.jpg</IMAGE>
<![CDATA[
اين عكس ها حاصل يك رفاقت است. در لوكيشن سريال اولين شب آرامش برق رفته و نور براي عكاسي كافي نيست. علي زارع هم كه عشق رفاقت است، مهدي پاكدل را مجبور كرده پروژكتور را بغل بگيرد و به اين ترتيب در كادرهاي عكس روز ما نقش ببندد.
عكس ها:علي زارع]]>
</TEXT>
</DOC>
<DOC>
<DOCID>HAM2-841013-030</DOCID>
<DOCNO>HAM2-841013-030</DOCNO>
<ORIGINALFILE>/1384/841013/irshahr/_tehransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[از صبح تا شب]]>
</TITLE>
<TEXT>
<![CDATA[حميد رضا پور نصيري
صدا و سيمايي ها به سياق اين چند سال و در اثر استقبال بينندگان از مجموعه هاي مناسبتي، باز هم دست به كار شده اند و با توجه به نزديكي ماه محرم در حال آماده كردن مجموعه هايي ويژه آن روزها هستند. يكي از اين مجموعه ها كه براي شبكه 3 آماده مي شود غريبه اي در شام نام دارد كه فريدون جيراني ـ كارگردان و مطبوعاتي قديمي ـ داستان آن را نوشته و محمدحسين لطيفي آن را كارگرداني مي كند. پوريا پورسرخ هم در نقش اصلي سريال بازي مي كند كه همراه با ديگر اعضاي گروه، اين روزها در لبنان آخرين مراحل فيلمبرداري را پشت سر مي گذارد. در كنار اين مجموعه، بهمن زرين پور هم سريال پايان نمايش را براي شبكه يك آماده كرده كه مضمون و حال و هوايش بيشتر درباره وقايع 15 خرداد 42 است و امين زندگاني نقش اصلي آن را بازي مي كند. از ديگر بازيگران اين مجموعه مي توان به سولماز غني، مينا جعفرزاده، اسماعيل شنگله و محمود عزيزي اشاره كرد. همچنين شبكه دويي ها هم از قافله عقب نمانده اند و باز دست به گريبان حسين سهيلي زاده شده اند تا پس از مجموعه پيله هاي پرواز ـ كه يكشنبه ها از اين شبكه پخش مي شود ـ مجموعه و اما عشق را براي محرم آماده كند. در اين سريال كه داستانش در دهه 30 مي گذرد و در حال حاضر در شهرك سينمايي آخرين مراحل فيلمبرداري را پشت سر مي گذارد، پژمان بازغي، سارا خوئيني ها، كيهان ملكي و رضا توكلي حضور دارند. همان طور كه گفتم براي ديدن اين سريال ها ـ كه البته تضمين نمي دهم آثار قابل توجهي باشند ـ بايد حدود يك ماهي صبر كنيد.
اما در عوض امروز مي توانيد در حوالي ساعت 13:40 تكرار گارد ساحلي را ببينيد يا اينكه ساعت 15:10 از شبكه يك راز نرگس را ببينيد كه اگر اتفاق غيرمنتظره اي نيفتاده باشد ديشب قسمت اول آن از اين شبكه پخش شده. شبكه تهران هم در ساعت 19 هشدار براي كبرا 11 را پخش مي كند كه پس از تماشايش مي توانيد به سراغ مهران مديري و شب هاي برره برويد كه مانند شب هاي گذشته در ساعت 19:45 از شبكه 3 پخش مي شود. اما به جد پيشنهاد مي كنم در ميانه هاي شب هاي برره به سراغ شبكه يك برويد و نيمكت را ببينيد كه ساعت 20:30 پخش مي شود و واقعا يكي از بهترين برنامه هايي است كه اين روزها مي توان در صدا و سيما پيدا كرد. شبكه2 هم مانند هر سه شنبه  در ساعت 9 شب يك فيلم سينمايي پخش مي كند كه هنوز نامش اعلام نشده. اما در عوض مي توانيد ساعت 23:30 از همين شبكه سينماي حرفه اي را ببينيد كه جزو برنامه هاي سينمايي پرطرفدار تلويزيون است. اما نيم ساعت زودتر از اين برنامه يعني در حوالي ساعت 23 شبكه تهران قسمت اول مجموعه پاي پياده را كه جمعه از اين شبكه پخش شده بود، دوباره پخش مي كند؛ مجموعه اي كه اصغر توسلي آن را كارگرداني كرده و محمد كاسبي، عنايت بخشي، فرخ نعمتي، شبنم مقدمي و شهره سلطاني در آن بازي مي كنند و البته هنوز زود است كه درباره آن اظهارنظر كرد. در كنار اينها پليس psi هم در ساعت 20:45 از شبكه 3 مي شود و شبكه يك هم سريال پرطرفدار پرستاران را در حوالي ساعت 22:10 پخش مي كند. اين سريال پايان ناپذير با من بمان هم گويا همچنان ساعت 1:15 بامداد از شبكه يك پخش مي شود كه مي دانم اصلا پيشنهاد قابل توجهي نيست، اما براي آنهايي كه گاهي اوقات دچار بي خوابي مي شوند شايد درمان بدي نباشد.
درضمن اگر پيشنهادهاي راديويي دو روز قبلم هم يادتان مانده باشد، مي توانيد امروز در حوالي ساعت 13:30 از شبكه جوان برنامه نمايش جوان نمايشنامه از ياد رفته را گوش كنيد كه ژاله علو آن را كارگرداني و براي پخش از راديو آماده كرده است.]]>
</TEXT>
</DOC>
<DOC>
<DOCID>HAM2-841013-031</DOCID>
<DOCNO>HAM2-841013-031</DOCNO>
<ORIGINALFILE>/1384/841013/irshahr/_tehransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[امروز]]>
</TITLE>
<TEXT>
<![CDATA[نقاشي
دوره هاي فراگير ويژه كم شنوايان و ناشنوايان برگزار مي شود.
اگر شما يكي از اين دو مورد معلوليت را در اطراف خود مي شناسيد آنها را به خانه فرهنگ ابوسعيد واقع در ميدان منيريه، بلوار ابوسعيد، جنب مسجد دارالسلام بياوريد.
كتابخانه شيخ صدوق با 22هزار جلد كتاب و دو سالن مجزا، ويژه خواهران و برادران وهمچنين بخش سمعي و بصري عضو مي پذيرد.
علاقه مندان مي توانند به نشاني شهرري، ميدان دولت آباد، جنب پارك مهران مراجعه كنند.
مسير سعادت
مسير سعادت   در خانه فرهنگ تلاش، راه اندازي شد و شهروندان مي توانند براي آشنايي با هشدارهاي پليسي در زمينه مسائل امنيتي جامعه در نمايشگاه عكسي با همين نام شركت كنند. نشاني اين نمايشگاه: خيابان خاني آباد، بلوار ميلاد، خيابان شهرداري، جنب پارك 22 بهمن، خانه فرهنگ تلاش.]]>
</TEXT>
</DOC>
<DOC>
<DOCID>HAM2-841013-032</DOCID>
<DOCNO>HAM2-841013-032</DOCNO>
<ORIGINALFILE>/1384/841013/irshahr/_tehransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[سينما تئاتر]]>
</TITLE>
<TEXT>
<![CDATA[مكس( سامان مقدم)
سينماهاي كانون، قدس، جوان، قيام، عصر جديد،2 ماندانا، پارس 1، جمهوري، ايران 3
هشت پا( عليرضا داوود نژاد)
آفريقا، آستارا، شهر تماشا،1 كارون، ميلاد، پايتخت، فلسطين 2، فرهنگ،2 شاهد، اروپا، تهران،2 جي،3 ايران،1 آسيا
يك بوس كوچولو
(بهمن فرمان آرا)
بلوار، عصرجديد،1 صحرا، جي،1 فرهنگ،1 سپيده،2 ايران،2 مركزي 3، مركزي1
پيشنهاد پنجاه ميليوني
(مهدي صباغ زاده)
بهمن 1، حافظ، شيدا، فردوسي، استقلال، شهرتماشا،2 شهر قشنگ، فلسطين،3 دهكده المپيك
حكم(مسعود كيميايي)
فلسطين،1 ناهيد، مركزي 2، رودكي، شقايق، سعدي، شيرين، موزه سينما، جي 2، گلريز،1
پيام انقلاب، سپيده 1
يك زن، يك مرد(آزيتا حاجيان)
تئاترشهر، تالار اصلي]]>
</TEXT>
</DOC>
<DOC>
<DOCID>HAM2-841013-033</DOCID>
<DOCNO>HAM2-841013-033</DOCNO>
<ORIGINALFILE>/1384/841013/irshahr/_tehransh.htm</ORIGINALFILE>
<ISSUE>سه شنبه 13 دي 1384 - - 3891</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[از مدينه تا غدير
16 روز تا عيدغدير]]>
</TITLE>
<TEXT>
<![CDATA[دكتر عدنان درخشان
شنبه دوم ذي الحجه سال 10 هجري قمري، 14 اسفند سال 10 هجري شمسي، دوم مارس سال 632 ميلادي
در هشتمين روز، كاروان حجه  الوداع به قديد رسيده است. در اينجا توقف مي كنند. اميرمومنان علي(ع)و همراهان او كه به فرمان پيامبر(ص)براي دعوت به حق و جمع آوري زكات و جزيه(1)به نجران و يمن رفته اند- هم اينك با سپاهيان خود به سمت مكه ره مي سپارند.
نجران- كه منطقه اي مسيحي نشين در مرز يمن و حجاز است- خود حكايتي در فضيلت خاندان وحي در خاطره دارد.
چند ماه پيش، هيات نمايندگي مسيحيان نجران، مركب از 60 نفر از برگزيدگان اين قوم در پاسخ به نداي پيامبر(ص)كه آنها را به قبول اسلام و در غير اين صورت، پرداخت جزيه مكلف كرده بود- وارد مدينه شدند و وقايع و گفت وگوهاي بسياري بين آنها و آخرين فرستاده خدا پيش آمد. سرانجام رهبران مسيحي نجران از قبول اسلام سرباز زدند و حاضر به پرداخت جزيه نشدند.
رسول خدا(ص)ايشان را به مباهله فرا خواندند؛ بدين سان كه از هر يك از دو طرف، برگزيده ترين ها، در نقطه اي خارج از مدينه به نفرين برخيزند تا خداوند دروغگويان را از رحمت خويش دور سازد و بر آنان عذاب فرو فرستد.
قرآن چنين مي فرمايد:
(... فقل تعالوا ندع أبناءنا و أبناءكم ونساءنا و نساءكم و أنفسنا و أنفسكم ثم نبتهل فنجعل لعنت الله علي الكاذبين)
(آل عمران‎/61)
پس بگو: بياييد حاضر شويم تا پسرانمان و پسرانتان و زنانمان و زنانتان و خودمان و خودتان را فرا بخوانيم. سپس دعا كنيم تا خداوند دروغگويان را به لعنت(و مجازات)خويش گرفتار سازد.
لحظات مباهله فرا رسيد و ديدگان حيرت زده مسيحيان سيماي مطمئن و آرام پيامبر(ص)را مشاهده كردند كه قدم به ميدان مباهله مي گذارد، در حالي كه كودكي را در آغوش دارد و دست گلبوته اي ديگر را در دست مي فشرد.
بانويي در پس حضرتش حركت مي كند و در پشت سر آنها شوي افتخارآفرين اين بانو، چهره آشناي عبادت و رزم، گام برمي دارد. به راستي پيامبر(ص)تا چه اندازه به دعوت و دعاي خير خود اعتقاد دارد كه عزيزترين كسان خود را به وادي بلا و خطر آورده است؟!
... چنين بود كه نجرانيان از بيم هلاك شدن، جزيه دادن را پذيرفتند و از در صلح درآمدند و شاه مردان به گواهي همين آيه به نفس پيامبر و جان رسول خدا شهرت يافت.(2)
1 - مالياتي كه مسيحيان و يهوديان به حكومت اسلامي مي پردازند.
2 - بحارالانوار / ج 25/ ص 223 و برخي از مدارك اهل تسنن:  صحيح مسلم‎/ باب فضائل الصحابه؛ صحيح ترمذي‎/ ج2‎/ ص 300؛ مسند احمد‎/ ج1‎/ ص185]]>
</TEXT>
</DOC>
<DOC>
<DOCID>HAM2-841013-034</DOCID>
<DOCNO>HAM2-841013-034</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[9 كشور با 12 نمايش در جشنواره تئاتر فجر حضور دارند]]>
</TITLE>
<TEXT>
<![CDATA[ايرنا: اسامي 12 نمايش  از 9 كشور خارجي  منتخب  براي  حضور در بخش  بين الملل  بيست و چهارمين  جشنواره  تئاتر فجر اعلام  شد.اين  تعداد نمايش  ازميان  150 نمايش  ارسالي  از 55 كشور جهان  براي  شركت  در جشنواره  بين المللي تئاتر فجر انتخاب  شده  است .
برپايه  اين  گزارش ، جاده  به  كارگرداني  عليرضا كوشك  جلالي  از آلمان ، درانتظار گودو به  كارگرداني  دوشان  يووانوويچ  از اسلووني ، نفوذ مدوسا به كارگرداني  آئيكو يوهانز از مجارستان ، يوري  سام  به  كارگرداني  آندره  ليپوس از اسپانيا، بامبا 8 به  كارگرداني  ليس  ون  كليج  از هلند، شكم  نهنگ  به كارگرداني  كريستينا كاستريلو از سوييس  از جمله  نمايش هاي  حاضر در بخش  بين الملل  جشنواره  تئاتر فجر هستند.
شيطان  با سرشاخ  طلايي  به  كارگرداني  ديتر كومل  از آلمان ، كاغذ بازي  به كارگرداني  يوهانتر والكمن  از آلمان ، باغ  آلبالو به كارگرداني  ويكتورگولنچكو از روسيه  و يوهانا به  كارگرداني  آينا گرونا از آلمان  از ديگرنمايش هاي  خارجي  آماده  اجرا در جشنواره  بين المللي  تئاتر فجر هستند.
دراين  گزارش  با اشاره  به  احتمال  افزايش  نمايش هاي  بخش  بين المللي  جشنواره تئاتر فجر، آمده  است : همچنين  نمايش هاي  صخره هاي  آبي  به  كارگرداني  ايزومي اشيزاوا محصول  مشترك  روماني  و ژاپن  واسب ها خاكستر مي بارند به  كارگرداني علي  راضي  و محصول  مشترك  فرانسه  و ايران  نيز در بخش  بين الملل  اين  جشنواره اجرا مي شوند.
بيست  و چهارمين  جشنواره  بين المللي  تئاتر فجر سوم  تا 9 بهمن  ماه  امسال در تهران  برگزار مي شود.]]>
</TEXT>
</DOC>
<DOC>
<DOCID>HAM2-841013-035</DOCID>
<DOCNO>HAM2-841013-035</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كانادايي ها جام جهاني در جواديه را مي خوانند]]>
</TITLE>
<TEXT>
<IMAGE>/1384/841013/news/012030.jpg</IMAGE>
<![CDATA[
فارس: رمان «جام جهاني در جواديه» كه در سال هاي گذشته مورد توجه نوجوانان كتابخوان قرار گرفته بود، در كانادا منتشر مي شود.
رمان «جام جهاني در جواديه» را كه آخرين اثر منتشر شده «داوود اميريان» است، يك ايراني مقيم كانادا به نام كيوان افروغ خوانده و قصد چاپ آن را با شمارگان بالا در كانادا دارد.
اميريان خود در اين باره مي گويد: «ما كه چيزي به اسم كپي رايت نداريم، اما آقاي افروغ زنگ زدند و اجازه چاپ آن را گرفتند. از من هم دعوت كردند تا بعد از عيد براي جشن رونمايي كتاب به كانادا بروم.»
اميريان نويسنده اي است كه او را با كارهايي چون «رفاقت به سبك تانك»، «دوستان خداحافظي نمي كنند»، «مرد بهاري» و... شناخته ايم. مهمترين تفاوت «جام جهاني در جواديه» با ديگر كارهاي اميريان اين است كه ماجراي اين رمان امروزي است.
حوادث كتاب در يك تابستان اتفاق مي افتد. «آلكس هيوارد»(يكي از شخصيت هاي رمان)فرزند سفير كانادا در تهران است. سياوش يكي از بچه هاي محله جواديه كه زبان انگليسي اش هم خوب است، به آلكس فارسي ياد مي دهد. آلكس، ماجراي يك دوره مسابقه فوتبال را در جواديه از زبان سياوش مي شنود و يك تيم از بچه هاي كانادايي را براي مسابقه معرفي مي كند؛ اما كار به همين جا ختم نمي شود...تيم هايي از كشورهاي ديگر هم از راه مي رسند و به تدريج يك جام جهاني كوچك در جواديه پا مي گيرد، به نام «جام دوستي»...
رمان «جام جهاني در جواديه» در سال 1383 با 3300 نسخه و قيمت يك هزار و هشتصد تومان منتشر شد. اين رمان 271 صفحه دارد.]]>
</TEXT>
</DOC>
<DOC>
<DOCID>HAM2-841013-036</DOCID>
<DOCNO>HAM2-841013-036</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نسل تازه تارنوازان ايراني مي نوازند]]>
</TITLE>
<TEXT>
<![CDATA[گروه ادب و هنر: با همكاري داريوش طلايي نوازنده تار و سه تار و رديف دان، جشنواره غيررقابتي تارنوازان جوان در روزهاي 15 و 16 دي در سالن خليج فارس فرهنگسراي نياوران برگزار خواهد شد.
به گزارش همشهري اين جشنواره به مانند جشنواره پيانونوازان جوان در سال گذشته، درپي معرفي نسل تازه اي از نوازندگان جوان زير 28 سال به جامعه موسيقي سنتي است. بر همين بنيان در اين جشنواره به برخي از نوازندگاني كه پيش از اين در جشنواره هاي موسيقي جوان نيز صاحب عنوانهاي برتر شدند، فرصت داده مي شود تا با اجراي خود، توانايي ها و قابليت هاي تارنوازي و آموزش هاي فراگرفته در اين عرصه را در معرض قضاوت عمومي بنهند.
همين گزارش حاكيست كه در شب اول بهاره فياضي در دستگاه ماهور، حسين عمادي در اصفهان و سياوش ايماني در ابوعطا و اصفهان مي نوازند و در شب دوم امير پويان بيگلر در دستگاه سه گاه، فراز انتصاري در ابوعطا و بابك راحتي در دستگاه  همايون خواهند نواخت.]]>
</TEXT>
</DOC>
<DOC>
<DOCID>HAM2-841013-037</DOCID>
<DOCNO>HAM2-841013-037</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[9 فيلم كوتاه خارجي جشنواره اعلام شد]]>
</TITLE>
<TEXT>
<IMAGE>/1384/841013/news/012033.jpg</IMAGE>
<![CDATA[
ايرنا: اسامي  آثار كوتاه  خارجي  بخش  مسابقه  بين الملل  جشنواره  بين المللي  فيلم  فجر اعلام  شد.
به  گزارش  روابط عمومي  اين  جشنواره ، 9 فيلم  كوتاه  خارجي  به همراه  سه  اثر ايراني  در تركيب  بخش  مسابقه  بين الملل  جشنواره  فجر جاي گرفتند.
فيلم هاي  دشمنان  از پيتر نواك (آلمان )، شكارچي  انرژي  ساخته  آلبرت آريزا(اسپانيا)، نور در سايه  از جان  رينا، الكساندروس  كونستانتارياس  و گالكو پاريزگر محصول  انگلستان  از آثار خارجي  اين  بخش  هستند.
همسطح  چشم  از گئورگه  اوه شيالي (گرجستان )، بسته  ساخته  كامليا(سوئد)، باران  مي بارد به  كارگرداني  هوالگر ارنست (آلمان )، چرخشي  به  گذشته ساخته  برايان  اومالي  و ده  پله  ساخته  براندان  مالدوني  و لوكا ازآدرين  ميچل  لونگ  محصول  ايرلند ديگر عناوين  آثار خارجي  حاضر در جشنواره  به شمار مي روند.
اسامي آثار كوتاه  ايراني  حاضر در بخش  بين الملل  جشنواره  فجر بزودي  اعلام مي شود.
بيست  و چهارمين  جشنواره  بين المللي  فيلم  فجر از 30 دي  تا 10 بهمن ماه  در تهران  برگزار مي شود.]]>
</TEXT>
</DOC>
<DOC>
<DOCID>HAM2-841013-038</DOCID>
<DOCNO>HAM2-841013-038</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تازه هاي دنياي رسانه ها]]>
</TITLE>
<TEXT>
<![CDATA[مرگ شبهاي پرتقالي
بازتاب: آخرين برنامه شب هاي پرتقالي با موضوع مرگ و غسالخانه با واكنش مثبت افكار عمومي روبه رو شده است. در آ خرين برنامه شب هاي پرتقالي كه به صورت متفاوت از برنامه هاي كليشه اجرا شد تعدادي از غسال هاي بهشت زهراي تهران، كه به شست و شوي جنازه مي پرداختند، به همراه يكي از كساني كه دچار مرگ موقت مغزي شده بود، نكات جالبي را درباره پديده مرگ و واكنش انسان ها به اين مسئله مطرح كردند.
پنگوئن هاي تركمنستان
ايسنا: اين روزها بيشتر كشورها به دنبال تنوع و جذابيت هاي صنعت توريسم هستند،  از اين رو كشور تركمنستان نيز مي خواهد مسافران داخلي و خارجي را به وسط يكي از گرم ترين بيابان هاي خود بكشد. به گزارش يك وبلاگ نويس قرار است رئيس جمهور تركمنستان، چندين ميليون دلار خرج كند تا يك محوطه پر از يخ را در وسط بيابان قراقروم تاسيس كند تا از ده ها پنگوئن نگهداري كنند.
سربازان و جنگ
ايسنا: جنگ ويتنام اولين جنگي بود كه شبكه هاي تلويزيوني زيادي در جهان به آن پرداختند. اكنون جنگ عراق تبديل به يكي از اصلي ترين موضوعات وبلاگ هاي مردم جهان بخصوص وبلاگ هاي سربازان آمريكايي شده است. اكنون بسياري از سربازان وبلاگ نويس در آمريكا، موسوم به milblogger(وبلاگ نويسان نظامي)، خاطرات دوران جنگ خود را در وبلاگ خود به ثبت مي رسانند.]]>
</TEXT>
</DOC>
<DOC>
<DOCID>HAM2-841013-039</DOCID>
<DOCNO>HAM2-841013-039</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بهارستان]]>
</TITLE>
<TEXT>
<![CDATA[بنده حق
آورده اند كه زاهدي در روزگار گذشته در صومعه اي صد سال عبادت كرد، بعد از آن هوا بر وي غلبه كرد و معصيتي بر وي برفت. آنگه خواست كه به سر ورد خود باز آيد.
چون قدم در محراب نهاد، شيطان گفت: اي مرد شرم نداري كه چنين كار كني و آنگه به حضرت جلال حق حاضر آيي؟ خواست كه او را از رحمت نوميد كند. ندايي شنيد كه:  اي بنده تو آن مني و من آن توام.
روح الارواح في شرح اسماءالملك المفتاح
اثر شهاب الدين سمعاني]]>
</TEXT>
</DOC>
<DOC>
<DOCID>HAM2-841013-040</DOCID>
<DOCNO>HAM2-841013-040</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[روشي براي حمايت از آثار دفاع مقدس]]>
</TITLE>
<TEXT>
<![CDATA[مهر: بنياد حفظ آثار و نشر ارزشهاي دفاع مقدس خراسان براي چاپ آثار نويسندگان اين استان از آنها حمايت مي كند.
به گزارش روابط عمومي بنياد حفظ آثار و ارزشهاي دفاع مقدس اين بنياد از 115 عنوان كتاب در هفته دفاع مقدس حمايت كرد كه 12عنوان از اين كتابها توسط اين بنياد در استان خراسان حمايت شد و هم اكنون نيز اين بنياد آمادگي حمايت ازسه اثرديگر را تاپايان سال داراست.
نحوه حمايت بنياد، خريد يك سوم اثر از ناشر و پرداخت حق تاليف به مولف است كه در اين برنامه ناشر دغدغه برگشت هزينه را ندارد و مؤلف نيز دو حق تاليف ( ناشر - بنياد حفظ آثار)دريافت مي كند.كتاب هايي كه تاكنون مورد حمايت اين سازمان قرار گرفته است، عبارتند از ققنوس اثر قاسم رفيعا، تاك نشان اثر صفيه خدامي، گل عرش اثر سعادتمند، افلاكيون خاكي اثر علي اكبر نخيئي، نگين تخريب اثر جعفر آبادي، لحظه هاي بي عبور اثر سوسن يغمايي، كاش با تو بودم اثر رؤيا حسيني، گل سرخ اثر معدوليت و حامد غفاريان و... است.]]>
</TEXT>
</DOC>
<DOC>
<DOCID>HAM2-841013-041</DOCID>
<DOCNO>HAM2-841013-041</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مهين اسكويي هنرمند پيشكسوت تئاتر درگذشت]]>
</TITLE>
<TEXT>
<![CDATA[گروه ادب و هنر: مهين اسكويي، بازيگر و كارگردان تئاتر شامگاه يكشنبه در بيمارستان پاستور نو درگذشت.
اسكويي به دنبال بيماري طولاني مدت خود مدتها در بخش icu اين بيمارستان بستري بود و حدود 2 ماه بود كه هوشياري خود را از دست داده بود.مهين اسكويي متولد 1309 و فارغ التحصيل كارگرداني و بازيگري تئاتر از روسيه بود.
او از جمله بنيانگذاران و فعالان گروه تئاتر «آناهيتا» و از جمله افرادي بود كه سيستم بازيگري استانيلاوسكي را در ايران رواج دادند.
اسكويي، نخستين زن هنرمندي بود كه در نمايش «خانه عروسك» نوشته هنريك ايبسن در نقش نورا بازي كرد.وي همچنين نمايش هايي همچون «خانه عروسك»، «لورا»، «باغ آلبالو»، «سه خواهر» و «دايي واينا» را كارگرداني كرد.اسكويي كه سابقه 25 سال تحقيق و پژوهش درتئاتر را داشت چندي پيش با همراهي ناصر حسيني كتاب «آخرين درس بازيگري» نوشته كنستانتين استانيلاوسكي را ترجمه كرده بود.
آخرين نقش آفريني او در تئاتر به سال 57 برمي گردد كه در نمايش «سه خواهر» به ايفاي نقش پرداخت.]]>
</TEXT>
</DOC>
<DOC>
<DOCID>HAM2-841013-042</DOCID>
<DOCNO>HAM2-841013-042</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كوتاه از هفت هنر]]>
</TITLE>
<TEXT>
<![CDATA[فيلمخانه: فيلم عمليات نيم روز ساخته «الويس گيلبرت» امروز در برنامه فيلمخانه ملي ايران به نمايش درمي آيد. اين فيلم محصول سال 1975 انگليس است.
موسيقي:  دومين جشنواره موسيقي نسل نو 15 و 16 دي در فرهنگسراي نياوران برگزار مي شود.
در اين جشنواره 6 نوازنده جوان تار كنسرت تكنولوژي تار را اجرا مي كنند.
قلم زرين:چهارمين جشنواره قلم زرين تيرماه سال آينده از طرف انجمن قلم ايران همزمان با روز قلم برگزار مي شود. از نويسندگان و ناشران دعوت شده است 3 نسخه از آثار خود را تا 20 فروردين به دبيرخانه جشنواره ارسال كنند.
شعر دفاع مقدس: انجمن شعر دفاع مقدس با حضور و مشاركت شاعران صاحب نام كشور تا پايان دي ماه فعاليت خود را آغاز مي كند. محمود اكرامي فر، حسين ابراهيمي، هادي منوري، علي طلوعي، مجيد نظافت و جلال كياني هيأت موسس انجمن هستند.
داستان مي ني مال: نمايشگاه داستان هاي مي ني مال 14 و 15 دي در مشهد برگزار مي شود. اين نمايشگاه در نگارخانه ميرك از ساعت 9 تا 20 داير است.
تقدير از اكبر رادي: در مراسم اختتاميه جشنواره منطقه اي تئاتر دانشگاهي شمال با اهداي تنديس به اكبر رادي از اين نمايشنامه نويس تقدير مي شود. اين مراسم روز پنج شنبه 15 دي برگزار خواهد شد.
نمايشگاه عكس: نمايشگاه عكس معاصر ايران اسفند ماه در موزه هنرهاي معاصر برگزار مي شود. اين در حالي است كه از برگزاري دو سالانه عكس هيچ خبري نيست و دوره پيشين اين دوسالانه با وقفه اي هشت ساله برگزار شد.
آئين عاشورايي: بازبيني نمايش هاي شهرستاني دومين همايش آيين هاي عاشورايي از 15 دي آغاز مي شود. اين همايش از 16 تا 20 بهمن همزمان با ايام محرم در مجموعه تئاتر شهر برگزار مي شود.
مهر: فرهنگنامه امام زمان(عج)به قلم مجيد ملامحمدي- شاعر و نويسنده معاصر، براي نوجوانان مكتوب مي شود.
فرهنگنامه امام زمان(عج) از بيش از هشتاد مدخل انتخاب شده و در رابطه با زندگي حضرت، ياران ايشان و مسائل مربوط به انتظار و ظهور امام مهدي(عج)است.
سومين نشست گروه ادبيات معاصر فرهنگستان زبان و ادب فارسي با موضوع «شيوه هاي جديد نقد ادبي:  مطالعات فرهنگي» و با سخنراني دكتر حسين پاينده در تالار اجتماعات ساختمان مركزي شهر كتاب واقع در خيابان حافظ شمالي برگزار شد.]]>
</TEXT>
</DOC>
<DOC>
<DOCID>HAM2-841013-043</DOCID>
<DOCNO>HAM2-841013-043</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اصل مطلب]]>
</TITLE>
<TEXT>
<![CDATA[ابوالفضل زرويي نصرآباد
در لوازم جانبي رياست فرمايد
اين رياست كه كارپردازي است
نود و هشت درصدش بازي است
بوده است از زمانه هرمز
يك كمش كار و باقي اش دك و پز
واي اگر در مديريت كردن
عاجزي از ادا در آوردن
چون مهم است توي اين حرفه
منش و حالت و ادا و افه
نتوان بي ادا اصول، نشست
در دل زير دست و بالا دست
بي ادا، هستي اي پسر، ناشي
هر قدر هم كه كاردان باشي
آن مديري كه مقتدر باشد
توي هر چيز، منحصر باشد
از غذا خوردن و صداي قدم
تا لباس و كلاه و رنگ قلم
شيوه «اُرد» پشت هم دادن
شيوه پشت ميز لم دادن
گر تو در سلك سروران باشي
نكند مثل ديگران باشي؟
شايد اصلاً خودت نمي داني
كه تو الگوي كارمنداني
اسوه باشد مدير و بي ترديد
مي كنند از تو ديگران تقليد
اين چنين وانمود كن _ گذري _
كه تو از پشت پرده باخبري
گرچه البته مستقل هستي،
به مقامات، متصل هستي
به به از شايعات پر روغن
تو خودت هم بزن به آن دامن
با همين شايعات رندانه
مي شوي قهرمان افسانه!]]>
</TEXT>
</DOC>
<DOC>
<DOCID>HAM2-841013-044</DOCID>
<DOCNO>HAM2-841013-044</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برنامه هاي جديد فرهنگي هنري شهرداري تهران اعلام شد]]>
</TITLE>
<TEXT>
<![CDATA[ايسنا:سهيل جهان بيگلري كه به تازگي، به عنوان مدير عامل «موسسه توسعه تصوير شهر» سازمان فرهنگي - هنري شهرداري تهران منصوب شده، برنامه ها و سياست هاي آتي اين موسسه را تشريح كرد. وي ضمن اشاره به اين مهم كه موسسه توسعه تصوير شهر، فصل مشترك هنرمندان سينما و تلويزيون، كارشناسان امور فرهنگ شهري و شهروندان است، تصريح كرد: توليد مستقل و مشاركتي فيلم هاي بلند، كوتاه(داستاني - مستند - پويانمايي - نماهنگ)و سريال تلويزيوني، برگزاري جشنواره فيلم شهر و هفته هاي فيلم، ايجاد كارگاه هاي آموزشي، تاسيس بانك فيلم با موضوع شهر و شهرنشيني، تجهيز سالن هاي سينماي سازمان فرهنگي - هنري شهرداري تهران و فرهنگسراها، پخش فيلم هاي سينمايي در فرهنگسراها و... از برنامه هاي آتي موسسه توسعه تصوير شهر خواهد بود.]]>
</TEXT>
</DOC>
<DOC>
<DOCID>HAM2-841013-045</DOCID>
<DOCNO>HAM2-841013-045</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[برگي از تاريخ]]>
</TITLE>
<TEXT>
<![CDATA[كنفرانس گوادلوپ
كنفرانس گوادلوپ در مقطعي كه سراسر ايران، در تظاهرات و راهپيمايي عليه رژيم پهلوي بود و هر لحظه ضعف و انحطاط آن، بيشتر نمايان مي شد، سران چهار قدرت بزرگ غرب به پيشنهاد فرانسه، در جزاير گوادلوپ در شرق درياي كاراييب در آمريكاي مركزي گرد هم آمدند و به بررسي رويدادهاي ايران و آينده آن پرداختند. در اين كنفرانس، جيمي كارتر رئيس جمهور وقت آمريكا، هلموت اشميت، صدراعظم اسبق آلمان غربي، جيمز كالاهان، نخست وزير انگلستان و ژيسكار دستن، رئيس جمهور وقت فرانسه، با هدف حفظ منافع خود در ايران، به تبادل نظر پرداختند. كارتر معتقد بود، به علت وضعيت حاكم بر ايران، ديگر امكان حمايت از شاه وجود ندارد. وي توانست، سران سه كشور ديگر حاضر در گوادلوپ را با خود همراه سازد.
با شكل گيري اين كنفرانس و سپس نتايج آن، محمدرضا پهلوي كه تصميم به خروج از ايران داشت، كار خود را به كلي تمام شده ديد و متوجه شد كه ديگر حمايت هاي پيشين غرب براي او و رژيم شاهنشاهي وجود ندارد.
گردهمايي در تهران
نخستين گردهمايي جنبش هاي آزادي بخش جهان در تهران گشايش يافت و نمايندگان نهضت هاي آزادي بخش در آن حضور يافتند. شناساندن ابعاد عميق و گسترده انقلاب اسلامي به جهانيان، معرفي نهضت هاي آزادي بخش جهان و فراهم آوردن زمينه هاي مساعد براي وحدت هر چه بيشتر اين نهضت ها در برابر ظلم و جور امپرياليسم جهاني، از اهداف اصلي اين گردهمايي بود.]]>
</TEXT>
</DOC>
<DOC>
<DOCID>HAM2-841013-046</DOCID>
<DOCNO>HAM2-841013-046</DOCNO>
<ORIGINALFILE>/1384/841013/news/_akhar.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ستون آخر]]>
</TITLE>
<TEXT>
<![CDATA[سردبير
* ديروز بعد از مدتها شوق و انتظار اولين جلسه عمومي را با تحريريه روزنامه برگزار كرديم. جاي شما خالي. فرصت بسيار مغتنم و ارزشمندي بود. بخشي از صحبت ها و حرف هاي كلي و اساسي در ارتباط با روزنامه و افزايش كيفيت آن مطرح شد كه اميدوارم آثارش بيش از گذشته به چشم تان بيايد.
* خواننده هشتاد ساله خوش خط و بي نامي هم چند بار اظهار لطف كرده اند كه اگر نام شريف شان را مي دانستم از ايشان به نام تشكر مي كردم.
* بزرگواري هم به روزنامه همشهري انتقاد كرده اند كه چرا با چاپ عكس يك نفر با كراوات در آگهي روزنامه به ترويج فرهنگ غربي كمك كرده ايد؟ ضمن تشكر از ايشان دو نكته را عرض مي كنم و بعد كمي درد دل خواهم داشت.
اولا عنايت داريد كه حوزه آگهي در روزنامه با حوزه تحريريه كاملا متفاوت است. سردبير هم به طور طبيعي تا هنگام چاپ روزنامه نمي داند در جاي خالي پايين فلان صفحه قرار است چه آگهي كار شود. ثانيا لااقل سر و ظاهر من نشان مي دهد كه با كراوات نسبت و تعلقي ندارم و از چنين چيزي استفاده نمي كنم اما به هر حال فكر نمي كنم اينقدر اهميت داشته باشد.
اين يك تكه پارچه را اگر نقش و جايگاه يك سمبل و نماد فرهنگي پيدا كند قطعا به حساب مي آورم والا خيلي نمادها و نشانه هاي بزرگتر را مي بينم كه در گوشه و كنار ما فراوانند.
در ميان مظاهر فرهنگ غربي هر طور كه نگاه كنيم كراوات از اولين ها نيست. دنياطلبي، رياست جويي، نفاق و دو رويي، تظاهر و ريا، دروغ و حيله گري و... بسيار بسيار بارزتر و خطرناك تر از كراوات هستند.
دوستان و برادران بزرگوار و منتقد، يك سئوال دارم و خواهش مي كنم صادقانه به آن پاسخ بدهيد.
اگر من سردبير به جاي اين آگهي و دقيقا در همين حجم مطلبي نوشته بودم سراسر دروغ... آيا راستي كسي حساسيت پيدا مي كرد به ما اعتراض كند و ما را از چنين منكر بزرگي برحذر دارد؟
اگر همشهري مطلبي مي نوشت كه موجب اختلاف و تفرقه بود يا روح نااميدي و يأس در تن مخاطب مي دميد يا روحيه انفعال و تسليم در آن موج مي زد يا مردم را به سازش و همراهي با دشمن ترغيب مي كرد كسي آنقدر نگران مي شد كه با چاپ يك تصوير نامناسب يا... حساسيت ها نمايان مي شود؟
در ديدگاه ديني ما دروغ و نفاق و ريا خطرناك تر از هر سم مهلك و هر حيوان درنده اي ترسيم شده اند و آسيب هايي هستند كه ايمان را نابود مي كنند ولي...
نمي توان اين دريغ و درد را پنهان كرد كه متأسفانه كمي عادت كرده ايم در اين موارد بي اعتنا باشيم اما نسبت به برخي نشانه هاي كم اهميت حساس و دغدغه منديم. خوب است اما بپذيريم كه خطرهاي بزرگ تر در كمين ماست. بپذيريم گاهي بر بالين يك محتضر و در نفس هاي آخر او بي توجه به خطر مرگ نگران كم بينايي چشم يا كم شنوايي گوش يا پوسيدگي دندان او هستيم. بپذيريم گاهي بر سر پرتگاه سقوط بي توجه به دره زير پايمان آينه بر مي داريم و گوشه ابرو يا دم سبيل مان را مرتب مي كنيم. از كراوات بزرگتر، مهم تر، نگران كننده تر بسيار هست.
بودند كساني در پيرامون امام امت كه كراوات بر گردن داشتند اما به ياري انقلاب برخاسته بودند و هستند بسياري كه كراوات دارند اما به هويت ملي و تماميت ارضي و اصول قانون اساسي و مباني ديني و ضوابط شرعي پاي بند هستند.
و هستند بسياري كه...
حفظ نظام جمهوري اسلامي، حفظ انقلاب، حفظ اين خاك مقدس و حفظ آينده نسل هاي جديد در اين روزگار پرآشوب خيلي سخت تر از آن است كه فكر مي كنيم.]]>
</TEXT>
</DOC>
<DOC>
<DOCID>HAM2-841013-047</DOCID>
<DOCNO>HAM2-841013-047</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بررسي عملكرد بورس در 10 روز نخست زمستان
سهامداران 15 شركت 10 درصد سود را به خانه هايشان بردند]]>
</TITLE>
<TEXT>
<IMAGE>/1384/841013/news/011976.jpg</IMAGE>
<![CDATA[
گروه بورس: آخرين آمار دريافتي نشان مي دهد: در 10 روز نخست زمستان 84 سهامداران 15 شركت پذيرفته شده. در بورس تهران بيش از 10 درصد سود به خانه هايشان برده اند.
به گزارش همشهري، اين ميزان سود از محل رشد قيمت سهام شركت هاي يادشده بدست آمده است. در اين مدت سهامداران پارس قوطي با توجه به رشد 33 درصدي قيمت سهامشان بيشترين سود را از اين محل كسب كرده اند. در اين مدت ارزش دارايي سهامداران دو شركت نيز بيش از 20 درصد افزايش يافته، به طوري كه در اين مدت قيمت سهام جام دارو 7/23 درصد و ارزش هر سهم سرمايه گذاري كارآفرين 23درصد بالاتر رفته است.
اين گزارش حاكي است: در 10 روز گذشته 32هزار نفر در مجموع براي خريد 300 ميليون برگه سهم در تالارهاي مبادلات بورس اوراق بهادار رقمي معادل يكهزار و 200 ميليارد ريال پرداخته اند.
توسعه معادن روي با جذب دو هزار خريدار پرطرفدارترين سهام بورس بوده، ضمن اين كه در مدت يادشده يكهزار و 500 نفر در صف خريد سهام آزمايش ايستاده اند و يكهزار و 300 نفر متقاضي خريد سهام ايران خودرو بوده اند.
در 10 روز گذشته پيام و ليزينگ غدير هم با جذب بيش از يكهزار خريدار در جمع پنج شركت اول بازار از نظر ميزان تقاضا قرار گرفته اند. گزارش هاي تكميلي نشان مي دهد: در اين مدت سهام گروه خودروسازان و قطعه سازان بورس تهران در مجموع با جذب چهار هزار و سيصد خريدار رتبه اول تقاضا را در بازار سهام به خود اختصاص داده، در اين مدت ارزش كل داد و ستدهاي انجام شده درگروه خودرو به 211 ميليارد ريال رسيد.
در گروه محصولات شيميايي و پتروشيمي نيز چهار هزار و 200 نفر با پرداخت 68 ميليارد ريال به داد و ستد سهام 24 شركت فعال در اين گروه پرداخته اند. كربن ايران پرطرفدارترين سهام اين گروه به حساب مي آيد.گروه ماشين آلات و تجهيزات در 10 روز نخست زمستان به سرعت در جدول تقاضاي بورس تهران اوج گرفت و در رتبه سوم ايستاد. در اين مدت چهار هزار نفر متقاضي خريد سهام شركت هاي اين گروه بودند. سهام 19 شركت فعال اين گروه در مجموع به ارزش 55 ميليارد ريال داد و ستد شد.سهام معادن هم توجه دو هزار و 700 خريدار را جلب كرد و براي سهام فلزات اساسي دو هزار و 600 خريدار صف كشيدند.
سرمايه گذاري ها با دو هزار و 400 خريدار در رتبه ششم جدول تقاضا قرار گرفتند. انبوه سازان بورس هم شاهد هجوم دو هزار خريدار بودند. اين تعداد 39 ميليارد ريال براي خريد سهام شركت هاي مزبور پرداختند.
اما عجيب ترين افت حجم تقاضا در گروه هلدينگ ها اتفاق افتاد به طوري كه در 10 روز گذشته تعداد تقاضا براي سهام اين گروه فقط به 250 نفر رسيد.]]>
</TEXT>
</DOC>
<DOC>
<DOCID>HAM2-841013-048</DOCID>
<DOCNO>HAM2-841013-048</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سهام سيمان و سرمايه گذاري بازارگرداني شد]]>
</TITLE>
<TEXT>
<![CDATA[گروه بورس: كارگزاران بازارگردان سهام 4 شركت توليد كننده سيمان و سه شركت سرمايه گذاري را طي دادوستدهاي ديروز بورس اوراق بهادار تهران بازارگرداني كردند.
به گزارش «همشهري» 3 ميليون سهم سرمايه گذاري غدير به ارزش 12 ميليارد ريال، 867 هزار و 155 سهم سرمايه گذاري مسكن به ارزش 3 ميليارد ريال و 702 هزار و 269 سهم سرمايه گذاري بانك ملي به ارزش 3/2 ميليارد ريال ديروز بازارگرداني شد.
همچنين بازگردانان در اين روز براي سيمان هرمزگان، سيمان سپاهان، سيمان تهران و سيمان شرق در سيستم هاي معاملاتي خود دستور خريدصادر كردند تا بازار متعادل شود.در سوي ديگر بازار روز گذشته مقام اول به سرمايه گذاري غدير اختصاص يافت و مقام دوم و سوم به ترتيب از آن كاشي اصفهان و لاستيك دنا شد.در اين روز كاري پس از شركت هاي ياد شده بيشترين دستور فروش ها براي سهام سايپا، لوله و تجهيزات سديد، نفت پارس، بانك اقتصاد نوين و سيمان اردبيل صادر شد.]]>
</TEXT>
</DOC>
<DOC>
<DOCID>HAM2-841013-049</DOCID>
<DOCNO>HAM2-841013-049</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[افت شاخص كل در روز دوشنبه]]>
</TITLE>
<TEXT>
<IMAGE>/1384/841013/news/011967.jpg</IMAGE>
<![CDATA[
گروه بورس: داد و ستدهاي بازار سهام ديروز در حالي به پايان رسيد كه شاخص كل قيمت سهام با 4/14 واحد افت به رقم 10 هزار و 234 واحد بازگشته بود.
به گزارش همشهري معاملات توسعه صنايع بهشهر، سرمايه گذاري پتروشيمي، پتروشيمي اصفهان و سيمان تهران ديروز به شدت بر روند افت شاخص ها تأثير گذار بود.
در اين روز شاخص عملكرد تالار اصلي 5/11 واحد و شاخص عملكرد تالار فرعي 25 واحد كاهش را تجربه كردند و به ترتيب به روي ارقام 9 هزار و 944 واحد و 10 هزار و 414 واحد ايستادند.
شاخص بازده نقدي و قيمت هم ديروز 41 واحد منفي خورد و به 28 هزار و 752 واحد رسيد.
طي معاملات اين روز شاخص صنعت كه نشان دهنده عملكرد شركت هاي صنعتي بورس تهران است 10 واحد منفي خورد. اين شاخص در پايان معاملات ديروز به 7 هزار و 940 واحد رسيد.
شاخص مالي هم روز گذشته با 56 واحد افت روبه رو شد و به 25 هزار و 43 واحد بازگشت. اين شاخص بيانگر عملكرد شركت هاي سرمايه گذاري حاضر در بورس است.
اين گزارش حاكي است: شاخص سهام وسايل نقليه روز گذشته 5/9 واحد رشد كرد. اما شاخص گروه فلزات اساسي دو واحد، شاخص سهام نفت و سوخت هسته اي در واحد و شاخص گروه كاني هاي فلزي 5/2 واحد كاهش يافت.]]>
</TEXT>
</DOC>
<DOC>
<DOCID>HAM2-841013-050</DOCID>
<DOCNO>HAM2-841013-050</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[ثبت افزايش سرمايه دو شركت]]>
</TITLE>
<TEXT>
<![CDATA[گروه بورس: توسعه معادن روي و لابراتوارهاي رازك افزايش سرمايه خود را به ثبت رساندند.
به گزارش «همشهري» براين اساس سرمايه توسعه معادن روي از 5/313 ميليارد ريال به 549 ميليارد ريال تغيير كرد. اين مبلغ از محل مطالبات حال شده سهامداران و نقدي تأمين مي شود.
سرمايه رازك هم از 5/20 ميليارد ريال به 41 ميليارد ريال افزايش مي يابد. افزايش سرمايه اين شركت از طريق سود انباشته تأمين مي شوند.]]>
</TEXT>
</DOC>
<DOC>
<DOCID>HAM2-841013-051</DOCID>
<DOCNO>HAM2-841013-051</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت كيميدارو و شيشه قزوين]]>
</TITLE>
<TEXT>
<![CDATA[گروه بورس: قيمت سهام يك شركت طي معاملات روز گذشته بورس تهران با 5 درصد افزايش مواجه شد.
به گزارش «همشهري» در اين روز فولاد كاويان رشد 5 درصدي قيمت را تجربه كرد. قيمت هر سهم پشم شيشه ايران و پلاستيران نيز با 5 درصد كاهش روبه رو شد.
بنابر اين گزارش دادوستد سهام دو شركت كيميدارو و شيشه قزوين هم روز گذشته به ترتيب با 45 درصد و 15 درصد كاهش قيمت از سر گرفته شد.]]>
</TEXT>
</DOC>
<DOC>
<DOCID>HAM2-841013-052</DOCID>
<DOCNO>HAM2-841013-052</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بورس نفت ايران خطر واقعي براي آمريكا]]>
</TITLE>
<TEXT>
<![CDATA[فارس: يكي از تحليلگران اقتصادي آمريكا گفت: خطر واقعي براي آمريكا فعاليت هاي هسته اي ايران نيست بلكه تصميم تهران در مورد تشكيل بورس نفت خطر واقعي است.
به گزارش سايت اينترنتي مثابا، رايال مك گريل، يكي از تحليلگران اقتصادي آمريكا با اشاره به افزايش روز افزون واردات آمريكا خطر تشكيل بورس نفت توسط ايران را بسيار بيشتر از برنامه هاي هسته اي اين كشور براي آمريكا دانسته است. ايران در نظر دارد در اوايل سال 2006 بازاري با عنوان بورس نفت تشكيل دهد كه در آن براي اولين بار در طول تاريخ در قبال بشكه هاي نفتي يورو معامله مي شود. به نظر مك گريل اين اقدام اگر با استقبال شركت هاي نفتي مواجه شود مي تواند باعث كاهش قابل ملاحظه  تقاضا براي دلار در سطح جهاني شود و بدين ترتيب ارزش دلار در برابر يورو و ديگر ارزهاي جهاني بيش از پيش كاهش مي يابد. با توجه به اينكه آمريكا در حال حاضر بزرگترين واردكننده نفت جهان است و كسري تراز تجاري اين كشور به 600 ميليارد دلار رسيده است لذا كاهش ارزش دلار به اين معناست كه آمريكا براي كالاهاي وارداتي بايد دلارهاي بيشتري بپردازد و اين امر افزايش كسري تجاري آمريكا، افزايش تورم در داخل و بروز مشكلات عديده اقتصادي و اجتماعي را به دنبال خواهد داشت.
مك گريل مهمترين كالاي صادراتي آمريكا را «دلار» دانسته و آورده است : «بازار نفت بزرگترين بازار گردش دلار مي باشد و اگر يورو بتواند نقش كليدي دلار در اين بازار را از آن خود كند آن گاه شاهد كاهش تقاضا براي مهمترين محصول صادراتي آمريكا و در نتيجه كاهش ارزش آن خواهيم بود.»
براساس اين گزارش يكي از علل مهم حمله آمريكا به عراق و سرنگوني رژيم صدام آن بود كه رژيم صدام حسين از سال 2000 اقدام به فروش نفت خود در قبال يورو كرد. اگرچه ايران و سوريه نيز اظهاراتي در خصوص تمايل خود براي پيروي از عراق ابراز داشتند اما تاكنون اقدامي عملي در اين زمينه انجام نداده اند. اكنون ايران نه تنها در نظر دارد نفت خود را در قبال يورو بفروشد بلكه درصدد تشكيل بازاري براي مبادله جهاني نفت در قبال يورو است. در صورت موفقيت  اين بازار توازن ذخاير ارزي جهان از دلار به سمت يورو تغيير پيدا مي كند و اين خبر بسيار بدي براي هژموني دلار آمريكا بر نظام پولي بين المللي است.
براساس اين گزارش در حال حاضر بسياري از كشورها ذخاير ارزي خود را كه در قالب دلار است حفظ كرده اند و به اميد اين كه مشكلات اقتصادي آمريكا از جمله كسري بي سابقه تراز تجاري اين كشور زودگذر است از تبديل ذخاير خود به يورو خودداري كرده اند.]]>
</TEXT>
</DOC>
<DOC>
<DOCID>HAM2-841013-053</DOCID>
<DOCNO>HAM2-841013-053</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[اعلام تاريخ برگزاري مجامع 5 شركت]]>
</TITLE>
<TEXT>
<![CDATA[گروه بورس: سهامداران 5 شركت حاضر در بورس اوراق بهادار تهران به مجمع دعوت شدند.
به گزارش «همشهري» قرار است سهامداران بين المللي محصولات پارس براي شركت در مجمع عمومي عادي سالانه رأس ساعت 15 روز شنبه 17 دي ماه جاري به محل شركت مراجعه كنند.در اين جلسه ضمن انتخاب بازرس قانوني و بررسي صورتهاي مالي سال گذشته اين شركت، اعضاي هيأت مديره نيز انتخاب مي شوند.
مجمع عمومي عادي به طور فوق العاده قوه پارس هم رأس ساعت 9 صبح روز 19 دي ماه در محل آمفي تئاتر اداره ورزش استان تهران تشكيل مي شود. در اين جلسه اعضاي هيأت مديره شركت معرفي مي شوند. قند هگمتان هم از سهامداران خود دعوت كرده تا رأس ساعت 10 صبح روز سه شنبه 20 دي ماه در محل شركت توسعه صنايع بهشهر حاضر شوند در اين مجمع علاوه بر انتخاب بازرس قانوني و اعضاي هيأت مديره درباره نحوه تقسيم سود بين سهامداران هم تصميم گيري مي شود. همچنين قرار است در اين جلسه صورتهاي مالي شركت نيز بررسي شود.
اعضاي جديد هيأت مديره پلاسكو كار سايپا هم بيست وچهارم دي ماه در محل شركت انتخاب مي شوند.
در اين گزارش آمده است: مجمع عمومي فوق العاده لاستيك كرمان نيز رأس ساعت 10 روز شنبه تشكيل و به درخواست اكثريت سهامداران تصميم گيري درخصوص افزايش سرمايه به تاريخ 24 دي ماه موكول شد.
داد و ستدهاي هزار ميليارد دلاري در بورس عربستان
واحد مركزي خبر: بورس  عربستان  در سال  2005 ميلادي  يكي  از شكوفاترين  سالهاي  خود را پشت  سرگذاشت  به طوري  كه  ارزش  مالي  سهام  مبادله  شده  در بورس  اوراق  بهادار اين  كشور بيش  از هزار ميليارد دلار بود.
به  گزارش  خبرگزاري  كويت ، ارزش  سهام  خريد و فروش  شده  در بورس  عربستان  با يك  پيشرفت  133 درصدي  در مقايسه  با سال  گذشته  به  1/1 تريليون  دلار رسيد.بر پايه  اين  گزارش ، شاخص  بورس  اوراق  بهادار عربستان  در پايان  سال  2005 به   16 هزار و 712 واحد رسيد كه  در مقايسه  با سال  گذشته  103 درصد افزايش  يافته  است .همچنين  بيش  از 12 ميليارد سهام  در بورس  عربستان  طي سال  2005 خريد و فروش  شد و بيش  از 16 ميليون  قرارداد اقتصادي  نيز ميان  سهامداران  بسته  شد.]]>
</TEXT>
</DOC>
<DOC>
<DOCID>HAM2-841013-054</DOCID>
<DOCNO>HAM2-841013-054</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[ريشه يابي بحران بورس از زبان وزير اقتصاد]]>
</TITLE>
<TEXT>
<IMAGE>/1384/841013/news/011970.jpg</IMAGE>
<![CDATA[
گروه بورس:مشكلات بورس كه از 14 آذر سال 1383 آغاز شد به دليل رشد130 درصدي سهام در سال 82 بود كه رشدي حباب گونه داشت و ما شاهد افت شاخص ها بوديم اما در روزهاي اخير قيمت ها به كف رسيده است.
به گزارش ايسنا، داود دانش جعفري، وزير امور اقتصادي و دارايي، درباره وضعيت فعلي بازار سهام گفت: بورس بعد از افت  وخيزها جان گرفته، كه اين امر به عملكرد يك  سال گذشته بورس برمي گردد كه ناشي از رشد حبابي آن بود. دانش جعفري افزود: بورس مانند هر كار اجرايي داراي ساز و كاري است كه اگر شناخته شود امكان مديريت آن وجود دارد و اظهار كرد: مهمترين مشكل بورس ركودي بود كه به صورت مستمر ادامه داشت. همه كساني كه در بورس بودند فروشنده بودند اما اكنون كه فعال شده ساز و كار خود را دارد. بخشي از مشكلاتي كه در گذشته داشتيم را با قانون جديد برطرف كرديم. به گزارش روابط عمومي وزارت اقتصاد، وزير امور اقتصادي و دارايي، با اشاره به تصويب قانون جديد بازار اوراق بهادار و تغييرات پيش رو در سازمان بورس گفت: حداكثر تا 4 ماه ديگر بايد تشكيلات جديد بورس راه اندازي شود و اولين مرحله از اين تحول نيز تشكيل شوراي بورس است و تعدادي از اعضاي اين شورا اشخاص حقوقي، تعدادي نيز منتخبين وزير و يك نفر از كانون كارگزاران و سهامداران خواهد بود.]]>
</TEXT>
</DOC>
<DOC>
<DOCID>HAM2-841013-055</DOCID>
<DOCNO>HAM2-841013-055</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[عرضه خرما و كشمش در بورس كشاورزي]]>
</TITLE>
<TEXT>
<IMAGE>/1384/841013/news/011973.jpg</IMAGE>
<![CDATA[
ايسنا: محصولاتي چون خرما و كشمش به بورس كالاي كشاورزي در هيات مديره بورس پذيرفته شده و با آماده سازي مقدمات اجرايي كار ظرف چند ماه آينده وارد بورس مي شوند.
احمد كبيري، دبيركل بورس كشاورزي با بيان اين مطلب افزود: به دليل كم بودن عمر بورس كالاي كشاورزي وجود نوسانات و كاهش معاملات در بورس طبيعي است. كاهش معاملات بورس در هفته گذشته به دليل شرايط عرضه و تقاضا در بازار بوده است.
او خاطرنشان كرد: با توجه به قانون جديد بازار اوراق بهادار و تبديل سازمان غيردولتي بورس كالاي كشاورزي به شركت سهامي عام، فعلا در حال تطبيق يافتن با شرايط جديد هستيم. با قانون جديد سرمايه راه اندازي شعب بورس كالاي كشاورزي در استان ها آسان تر مي شود.
او گفت: در كميسيون فرعي شوراي بورس اجازه راه اندازي تالار بورس كالاهاي كشاورزي در دو استان صادر شده است و هر استاني كه شرايط و آمادگي بيشتري براي راه اندازي تالار داشته باشد در اولويت قرار مي گيرد.]]>
</TEXT>
</DOC>
<DOC>
<DOCID>HAM2-841013-056</DOCID>
<DOCNO>HAM2-841013-056</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[چگونگي اجراي طرح اختيار فروش سهام]]>
</TITLE>
<TEXT>
<![CDATA[ايسنا: «اختيار فروش يك نوع ابزار معاملاتي پيشرفته است كه در بورس هاي معروف دنيا رواج دارد، اما در بورس كشور ما به دليل مسايل فقهي تاكنون اين ابزار اجرايي نمي شد.»
حسين خرازي،  مديرعامل شركت كارگزاري بانك كشاورزي درباره اختيار فروش توضيح داد:« اختيار فروش قرارداد بين دو نفر است به عنوان مثال فردي سهم يك شركت را به قيمت 100 تومان خريداري مي كند به شرط اينكه سال آينده در همان تاريخ از فرد مورد نظر 115 تومان خريداري كند مشروط بر اينكه قيمت تابلوي بورس به 115 تومان نرسيده باشد. اگر قيمت بالاتر شود در بازار بالاي 115 تومان مي فروشد اما در غير اين صورت فرد خود را موظف خواهد كرد كه اين سهم را دوباره از فرد موردنظر بخرد يعني يك شرط ضمن عقد است.»
مديرعامل شركت كارگزاري بانك كشاورزي در پاسخ به اين پرسش كه اين طرح در بورس تهران چگونه قابل اجراست؟ گفت: «بايد نماد تعريف شود و كسي كه تعهد مي دهد در قبال اين تعهد يا بايد وثايقي را بگذارد و يا اين قدر سپرده در بورس يا شركت سپرده گذاري مركزي داشته باشد كه اگر به تعهد خود عمل نكرد خود به خود بورس اين كار را انجام دهد.»
او خاطرنشان كرد: «در بورس هاي بزرگ دنيا تا 200 نوع ابزار مالي وجود دارد، اما متأاسفانه ما در بورس تهران فقط سه ابزار مالي داريم همچنين اين ابزار براي بالا بردن نقدينگي، پايين آوردن ريسك سهامداران و همچنين افزايش سود سرمايه گذاران است.»]]>
</TEXT>
</DOC>
<DOC>
<DOCID>HAM2-841013-057</DOCID>
<DOCNO>HAM2-841013-057</DOCNO>
<ORIGINALFILE>/1384/841013/news/_bourse.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[كارنامه بورس لندن در سال 2005 ميلادي]]>
</TITLE>
<TEXT>
<![CDATA[ايرنا: بورس  لندن  در سال  2005 در مقايسه  با سالهاي  اخير سالي  پررونق  را پشت  سر گذاشت  به گونه اي  كه  شاخص  ارزش  سهام  اين  بازار 7/ 16 درصد رشد كرد.
اين  ميزان  رشد از شروع  قرن  جديد بي سابقه  بود و موجب  شد تا شاخص  يكصد سهام  ممتاز اين  بازار كه  به «فوتسي  يكصد» موسوم  است  در پايان  آخرين  روز از فعاليتهاي  سال  2005 ميلادي  به  پنج  هزار 8/ 618 واحد برسد.
برخي  از تحليلگران  امور اقتصادي  علت  موفقيت  بورس  لندن  را در مقايسه  با سالهاي  گذشته  افزايش  معاملات  كالاهاي  مختلف  از جمله  نفت  و يا موارد مرتبط  با نفت  دانسته اند.
افزايش  درآمدهاي  سالانه  شركتهاي  بزرگ  نفتي  در اين  سال ارزش  سهام  شركتهايي  نظير «بريتيش  پتروليوم» و «شل» را در اين  بازار با رشد همراه  كرد.
به  علاوه  افزايش  قيمت  طلا، مس ، آهن  و ديگر فلزات  باعث  رونق  خريد و فروش  سهام  شركتهاي  معدني  در اين  بازار شد كه  از آن  جمله  مي توان  به  شركتهاي «بي .اچ .پي .بيليتون»، «انگلو آمريكن» و «ريو تينتو» اشاره  كرد.
مالكيتهاي  عمده  شركتها نيز از جمله  عوامل  بهبود عمومي  شاخص  قيمت  بورس  لندن  محسوب  شده  است .
در سال  2005 شركت «تلفنونيكا» شركت  مخابراتي «او توو» را به  قيمت  7/ 17 ميليارد پوند خريد و شركت  اماراتي «دوبي  پورتس  وورلد» شبكه  كشتيراني  مسافري «پي اند اوو» را به  قيمت  3/ 3 ميليارد پوند به  تملك  خود درآورد.
در ميان  شركتهاي  وابسته  به  فعاليتهاي  نظامي  شركت  مهندسي «رولزرويس» از جمله  كمپانيهايي  بود كه  در اين  سال  با افزايش  ارزش  سهام  مواجه  شد.
مشاهده  تحولات  صورت  گرفته  در سهام  شركتهاي  عضو اين  بازار نشان  مي دهدشركت  اسلحه سازي «بي .اي .ايي»، كه  از موسسه هاي  وابسته  به  دولت  مي باشد، نقش  قابل  توجهي  در دستاورد يك  هفته  آخر فوتسي  داشته  است .
ارزش  سهام  اين  شركت  از سه  شنبه  هفته  پيش  و از هنگامي  كه  خبر فروش  هشت  ميليارد پوندي  72 فروند جنگنده «طوفان» توسط  انگليس  به  عربستان  سعودي  انتشار يافت ، تا 10 درصد افزايش  يافت .
تحليلگران  معتقدند قرارداد جنجالي  روز 21 دسامبر و در آخرين  روزهاي  قبل  از تعطيلات  كريسمس  علاوه  بر فروش  هواپيماها زمينه  فعاليتهاي  ديگري  نظير آموزش  كاركنان  و بازسازي  و نگهداري  جنگنده ها را نيز شامل  مي شود كه  مجموع  ارزش  اين  قرارداد را به  بيش  از 40 ميليارد پوند مي رساند.
با اين  حال  ركوردشكن  اين  سال  يكي  از موسسه هاي  فعال  در امور مسكن سازي  بنام «هاسبيلدر پرسيمون» بود بگونه اي  كه  قيمت  هرسهم  آن  در سال  2005 ميلادي  82 درصد رشد كرد.
اوج  رونق  بورس  لندن  متعلق  به  سال  1999 ميلادي  است  كه  قيمت  سهام  در اين  سال  8/ 17 درصد رشد كرد و به  شش  هزار و 930 واحد رسيد.
رشد شديد قيمت  سهام  بازار لندن  در سال  1999 ناشي  از رشد سريع  فعاليتهاي  اينترنتي  و افزايش  ارزش  سهام  اين  دسته  از شركتها بود. پس  از آن  بازار بورس  لندن  با سقوط  شديد قيمتها مواجه  شده  كه  در برخي  مقاطع  حالتي  بحراني  داشت .در ادامه  روند نزولي  قيمتها، زمينه چينيها براي  ورود به  جنگ  با عراق  جريان  آن  را تشديد كرد به گونه اي  كه  در 26 اسفند سال  1381 خورشيدي  ارزش  شاخص  فوتسي  به  سه  هزار و 537 واحد كاهش  يافت .
سقوط  ارزش  بازار فوتسي  در آن  هنگام  ميلياردها پوند از ارزش  اسمي  سهام  شركتها را در عرض  چند روز نابود كرد و بسياري  از صندوقهاي  بازنشستگي  را، كه  از جمله  سرمايه گذاران  عمده  خرده پا محسوب  مي شوند، با بحران  كمبود منابع  نقدي  و استمداد كمك  از دولت  مواجه  كرد.
برخي  تحليلگران  امور بازار لندن  پيش بيني  كرده اند: كه  اين  بازار در سال  2006 نيز عملكرد خوبي  خواهد داشت  و احتمال  دارد شاخص  قيمت  سهام  اين  بازار به  نزديكي  شش  هزار واحد برسد.
اين  تحليلگران  همچنين  احتمال  داده اند درسال  جديد ميلادي  شركتهاي  بيشتري  با يكديگر ادغام  شده  و مجموعه هاي  بزرگتري  را بوجود آورند.
«رالف  بروك  فاكس» از موسسه  سرمايه گذاري «برتانيك  منجمنت» گفته  است  كه  روند تملك  شركتها توسط  شركتهاي  رقيب  و يا موسسه هايي  كه  به  دليل  رشد ويژه  در برخي  نقاط  دنيا از تواناييها خاص  برخوردار شده اند نيز تداوم  مي يابد.
شاخص  سهام  بازار بورس «داكس» متعلق  به  آلمان  در سال  2005 ميلادي  27 درصد رشد كرد در حالي  كه  رشد شاخص  بورس  توكيو موسوم  به «نيكي  225» تا 40 درصد گزارش  شده  است .]]>
</TEXT>
</DOC>
<DOC>
<DOCID>HAM2-841013-058</DOCID>
<DOCNO>HAM2-841013-058</DOCNO>
<ORIGINALFILE>/1384/841013/news/_ejtem.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[در آستانه برگزاري نخستين كنگره تازه هاي پيوند قلب در ايران عنوان شد:
سياست هاي جديد ايران در زمينه پيوند اعضا]]>
</TITLE>
<TEXT>
<IMAGE>/1384/841013/news/011952.jpg</IMAGE>
<![CDATA[
گروه اجتماعي- مريم غفاري: نخستين علت مرگ و مير در ايران حوادث و تصادفات است كه در اين خصوص بحث پيوند اعضاي افرادي كه مرگ مغزي مي شوند به بيماران نيازمند ضرورت توجه جدي تر دولت و متوليان اين عرصه را مي طلبد.
دكتر ماندگار، فوق تخصص جراحي  قلب در نشست مطبوعاتي افزود: پيوند اعضا در ايران بسيار گران است بايد ديد سياست  كلي وزارت بهداشت و درمان چيست و آيا بايد اين امر انجام شود يا خير؟ پيوند قلب به لحاظ آماده سازي بيمار، تكنيك پيوند، نگهداري و مراقبت بيمار بسيار پرهزينه است و اغلب بيماران پوشش بيمه اي ندارند يا به علت اين كه دچار اين بيماري مزمن هستند شغل مناسبي ندارند و يا از دست داده اند و از كار افتاده محسوب مي شوند كه بايد از سوي نهاد هاي حمايتي مورد حمايت قرار گيرند.
وي با اشاره به اين كه متأسفانه در خصوص انجام پيوند قلب مشكل تكنيك جراحي نداريم بلكه بحث عدم تجهيزات و فضاي فيزيكي مورد نياز مطرح است و از همه مهمتر مراقبت هاي پس از عمل كه همگي موجب مي شوند نتيجه نهايي پس از پيوند خيلي مطلوب واقع نشود.
وي افزود: تاكنون 20 هزار عمل متداول قلب انجام شده است كه تعداد زيادي بيمار هستند كه نيازمند پيوند هستند. همچنين كشور ما چون از نظر حوادث ترافيكي و تصادفات رتبه نخست را در مرگ و مير به خصوص در جوانان دارد و از اين حيث نيز نياز به پيوند قلب بيشتر احساس مي شود و چون بيماران قلبي بايد يك الي دو ماه به طور مستمر در بيمارستان بستري باشند و به طور مداوم نيز تحت نظر پزشكان متخصص قرار بگيرند و داروهاي مصرفي آنها نيز بسيار گران هستند و موجب بالا رفتن هزينه پيوند در ايران مي شود و متأسفانه اين موضوع منجر به اين مي شود كه از 65 پيوند فقط 30 نفر زنده بمانند، لذا عمده ترين علت مرگ، عدم رسيدگي بعد از عمل است كه حمايت  جدي وزارتخانه هاي متولي اين امر و دولت را مي طلبد.
دكتر ماندگار با اظهار تعجب از اين كه نخستين بيمار پيوند قلب كه در سال،72 پسربچه  13 ساله اي بوده و همچنان زنده است، گفت: بيماران پيوندي قلب بايد با انجام بيوپسي و نظارت مرحله به مرحله پس از پيوند تحت نظر باشند تا شاهد پس زدن عضله پيوندي قلب كه عضوي خارجي محسوب مي شود در بيمار نباشيم يا به محض مشاهده هر چه زودتر اقدامات درماني را شروع كنيم تا منجر به مرگ بيمار نشود. لذا بيمار پيوندي بايد مرتب توسط متخصصان فيزيوتراپ، بيوپسي، روانپزشك، كارديوگراف چك شود.
وي با اشاره به اين كه هزينه عمل جراحي در كشورهاي اروپايي حدود 300 هزار يورو است، گفت: در ايران چون خدمات ناقص است نمي توانيم پيوند مطلوب انجام دهيم لذا تنها 50 درصد بيماران پيوندي زنده مي مانند. وي ايجاد بانك اطلاعات در خصوص ليست جامع و كامل از بيماران نياز به پيوند از سراسر كشور را ضروري دانست و گفت: با ايجاد اين بانك تعداد كانديداهاي پيوندي قلب در كل كشور مشخص مي شوند و مي توان به محض مشاهده يك بيمار مرگ مغزي با ارتباط آني با آنها شرايط انجام عمل پيوند را فراهم كرد. وي در خصوص بيماران مرگ مغزي گفت: وقتي از نظر باليني مرگ مغزي بيمار تشخيص داده شود با تست هايي كه انجام مي شود گروهي از بيماران از رده خارج مي شوند و در اكثر مواقع تا انتقال بيمار مرگ مغزي براي پيوند اعضاي بدنش تنها كليه هايش براي پيوند باقي مي ماند و قلب، كبد و... ديگر قابل پيوند نمي باشند.
دكتر ماندگار، طب ايران را از ارزان ترين سرويس كشور در منطقه و جهان ذكر كرد و گفت: هزينه هر روز اقامت در icu، 3700 دلار است كه به اين مبلغ خدمات بيمارستاني، هزينه جراحي نيز اضافه مي شود.
وي شايع ترين علل بيماري قلب را عروق كرونر ذكر كرد و گفت: بهترين ريزفاكتور ها مربوط به اين امر ژنتيكي است و افزايش سن، عوامل تغذيه اي، روش زندگي، استعمال سيگار، عوامل قند، آلودگي ها و استرس هاي زندگي نيز اضافه مي شوند.
دكتر رادمهر رئيس بخش پيوند قلب بيمارستان امام و دبير علمي همايش سراسري تازه هاي قلب گفت: در سال جاري 300 پيوند قلب و 217 پيوند كليه از جسد انجام شده است. اگر ايران مانند بسياري از كشورهاي ديگر عضو فدراسيون كشورهاي اروپايي در زمينه پيوند بشود مي توانيم با يك شبكه قوي مثل كشور عربستان كه بسياري از كبدهاي پيوندي خود را از اروپا مي گيرد ما هم مي توانيم قلب ها و ساير اعضا كه در ايران قابل پيوند نبوده اند را به كشورهاي ديگر بدهيم.
دكتر رادمهر افزود: البته در اين خصوص بايد روي قانوني كه پيوند اعضا به افراد غيرايراني ممنوع مي شود كار شود كه با عضويت، اين مشكلات نيز برطرف شود.
در ايران ليست انتظار واقعي با ليست انتظار موجود متفاوت است و سيستم منظمي براي دهنده و گيرنده وجود ندارد.
وي افزود: مسائل جنبي و پيراموني پيوند نظير مشكلات رواني، اجتماعي، مراقبت هاي پس از عمل در كشورمان بسيار حادتر از خود تكنيك پيوند قلب است.]]>
</TEXT>
</DOC>
<DOC>
<DOCID>HAM2-841013-059</DOCID>
<DOCNO>HAM2-841013-059</DOCNO>
<ORIGINALFILE>/1384/841013/news/_ejtem.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بازنشستگان در شوراي عالي تامين اجتماعي صاحب نماينده مي شوند]]>
</TITLE>
<TEXT>
<![CDATA[فارس: معاون هماهنگي و نظارت وزير رفاه و تامين اجتماعي از صاحب نماينده شدن بازنشستگان در شوراي عالي تامين اجتماعي خبر داد.
محمود جعفري گفت: طي ديداري كه نمايندگان كانون هاي بازنشستگي سازمان تامين اجتماعي با وزير رفاه و تامين اجتماعي داشتند مسائل و دغدغه هاي بازنشستگان مطرح شد كه مقرر شد اين قشر از جامعه نيز در شوراي عالي تامين اجتماعي كه تنها بيمه شدگان، در آن نماينده داشتند، داراي نماينده شوند. وي در ادامه افزود: بازنشستگان برخي درخواست هاي صنفي و بعضي درخواست ها در مورد مشاركت دادن آنها در تصميم گيري هاي مسئولان ارشد داشتند. معاون هماهنگي و نظارت وزير رفاه و تامين اجتماعي تصريح كرد: بازنشستگان كه تا به امروز قشر فراموش شده بودند بايد در مجمع عمومي يا شوراي عالي تامين اجتماعي فردي را براي دفاع از خواسته ها و حقوق خود داشته باشند.
جعفري خاطرنشان كرد:اين موضوع كه بازنشستگان در شوراي عالي تامين اجتماعي صاحب نماينده شوند، نيازمند طي مراحل قانوني است.]]>
</TEXT>
</DOC>
<DOC>
<DOCID>HAM2-841013-060</DOCID>
<DOCNO>HAM2-841013-060</DOCNO>
<ORIGINALFILE>/1384/841013/news/_ejtem.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آغاز اجراي مصوبه عدم كسر حق بيمه كارگران جانباز]]>
</TITLE>
<TEXT>
<![CDATA[فارس: نماينده مديرعامل سازمان تأمين اجتماعي در امور جانبازان و ايثارگران از اجرايي شدن مصوبه دولت مبني بر عدم كسر 7 درصد حق بيمه كارگران جانباز و ايثارگر و پرداخت آن توسط دولت با ابلاغ بخشنامه آن به تمام كارگاههاي دولتي و غيردولتي خبر داد.
وي تأكيد كرد: تمام كارفرمايان كارگاهها و سازمانها از اين پس موظفند 7 درصد حق بيمه سهم بيمه شده جانبازان و ايثارگران را از حقوق آنها كسر نكنند و تنها 20 درصد سهم كارفرما را به سازمان تأمين اجتماعي پرداخت كنند.]]>
</TEXT>
</DOC>
<DOC>
<DOCID>HAM2-841013-061</DOCID>
<DOCNO>HAM2-841013-061</DOCNO>
<ORIGINALFILE>/1384/841013/news/_ejtem.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس مجلس در مراسم تجليل از مؤلفان كتاب هاي درسي
كتاب هاي درسي نقش مهمي در چهره پردازي فرهنگي جامعه دارد]]>
</TITLE>
<TEXT>
<![CDATA[گروه علمي فرهنگي _ علي اصغر محمدي: نخستين همايش تجليل از مؤلفان كتاب هاي درسي با حضور دكتر غلامعلي حداد عادل، رئيس مجلس شوراي اسلامي، آيت الله اميني، نايب رئيس مجلس خبرگان، فرشيدي، وزير آموزش و پرورش و جمعي از مسئولان و شخصيت هاي علمي و فرهنگي كشور، ديروز در محل كانون پرورش فكري كودكان و نوجوانان برگزار شد.به گزارش خبرنگار ما، رئيس مجلس طي سخناني در اين همايش گفت: كتاب هاي درسي نقش بسيار مهم در چهره پردازي فرهنگي جامعه دارد و شايد تا مدت ها بسياري از مردم پس از طي دوره متوسطه، كتاب ديگر نخوانند و سر و كار دانش آموزان بيشتر با كتاب هاي درسي است و از همين جاست كه نقش كتاب هاي درسي بر تكوين يك نسل ارزيابي و مشخص مي شود.حداد عادل با انتقاد از مجهول بودن قدر كتاب هاي درسي و مؤلفان آنها، گفت: كتب درسي در كشور ما يك واقعيت ناشناخته است. از سوي ديگر گاهي براي يك كتابي كه شمارگان محدودي دارد و همه آنها نيز خوانده نمي شود تحليل ها و نقدهايي انجام مي شود اما به كتاب درسي كه سال هاي متمادي و شمارگان بسيار زياد منتشر و مخاطبان فراواني در سراسر كشور دارد، پرداخته نمي شود.وي كتاب درسي را ابزار و وسيله دقيق و فني در دست معلم بيان كرد و گفت: چون كتاب درسي زبان خاصي دارد بايد دقت شود كه اين زبان و ادبيات چگونه بايد باشد. رئيس مجلس با اشاره به نكات مهم در تأليف كتاب هاي درسي اظهار داشت: مباني فكري و علمي مؤلف يكي از اين نكات مهم است و چون كتاب درسي ابزار آموزشي و آموزش مبتني بر اصول و اساس خاصي است، نقش مؤلف در آن بسيار تأثيرگذار است.
كتاب درسي سند رسمي نظام است
وزير آموزش و پرورش نيز در اين مراسم گفت: يكي از مهمترين وظايف آموزش و پرورش تقويت «خودباوري» در دانش آموزان است و كتاب هاي درسي نيز بايد گونه اي تأليف شود كه به دانش آموزان جرأت تفكر بدهد تا او درك كند كه از استعدادهاي سرشاري برخوردار است.وي افزود: كتاب هاي درسي سند رسمي هر نظام و حكومتي است و از نظر ادبيات، نگارش و جنبه هاي عمومي علمي و ارزشي و اخلاقي، سند محسوب مي شود.به گفته وزير آموزش و پرورش براي تدوين كتاب هاي درسي بايد با مراكز توليد انديشه حوزه علوم انساني ارتباط برقرار كرد و كتاب هاي درسي را براساس فرهنگ بومي و اعتقاداتمان تأليف كنيم. موضوعات بايد متنوع باشد تا دانش آموزان بتوانند با يكي از اين موضوعات ارتباط برقرار كنند.
همچنين مهندس مهدي نويد ادهم در اين همايش گفت: هر سال 370 عنوان كتاب درسي در دوره هاي تحصيلي ابتدايي، راهنمايي و متوسطه تدوين مي شود، در حالي كه اين ميزان در شاخه هاي فني و حرفه اي و كاردانش 500 عنوان است.
وي افزود: بيش از 1500 مؤلف، برنامه ريز، كارشناس و هنرمند در تأليف كتاب هاي درسي مشاركت دارند.وي تصريح كرد: آموزش و پرورش در طول سند 20 ساله و برنامه چهارم توسعه در ارتقاي كيفي مطالب درسي با تأكيد بر حفظ هويت ملي و اسلامي حركت خواهد كرد و اين وزارتخانه در صدد است كه كتاب هاي درسي را به صورت آموزشي و لوح فشرده در دسترس دانش آموزان قرار دهد.در اين همايش از 62 مؤلف برگزيده كتاب هاي درسي كشور تجليل شد. همچنين از آيت الله ابراهيم اميني، نايب رئيس مجلس خبرگان و دكتر غلامعلي حداد عادل به عنوان مؤلف كتاب درسي قدرداني به عمل آمد و لوح سپاس و تنديس اين همايش به خانواده شهيد دكتر محمدحسين بهشتي و شهيد دكتر محمدجواد باهنر به پاس نقش اين دو شهيد در تأليف كتب درسي اهدا شد.]]>
</TEXT>
</DOC>
<DOC>
<DOCID>HAM2-841013-062</DOCID>
<DOCNO>HAM2-841013-062</DOCNO>
<ORIGINALFILE>/1384/841013/news/_ejtem.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مؤلفان و پژوهشگران حوزه خليج فارس در انتظار حمايت]]>
</TITLE>
<TEXT>
<![CDATA[گروه علمي- فرهنگي: دومين روز از نمايشگاه «سخن و ديدار از كتاب و اسناد فرهنگي خليج فارس» با سخنراني اصغر رمضانپور، حسين نوربخش و دكتر جواد سجادي با محوريت مروري بر آثار مؤلفان و پژوهشگران حوزه خليج فارس برگزار شد.
اصغر رمضانپور دبير اجرايي نمايشگاه سخن و ديدار از كتاب و اسناد فرهنگي خليج فارس، در بخش نخست اين برنامه با اشاره به منازعاتي كه در طول ساليان متمادي بر سر منطقه خليج فارس وجود داشته است گفت: مطالعاتي كه در زمينه خليج فارس شده است به سه بخش تقسيم مي شود. بخش اول مطالعاتي است كه توسط صاحب منصبان ملي صورت گرفته است. بخش دوم مطالعات آكادميك و بخش سوم مطالعات بومي است كه توسط چهره هاي فرهنگي بنادر صورت گرفته است. وي كه در اين برنامه معرفي برخي از آثارحسين نوربخش مؤلف و پژوهشگر حوزه خليج فارس را بر عهده داشت در اين باره ادامه داد: در آثار حسين نوربخش كه از سالهاي 1351 تا 1358 بخشدار و شهردار بخشهايي از سواحل جنوبي ايران بوده است، ازهمه انواع مطالعات خليج فارس بهره گرفته شده است. نوربخش به دليل دسترسي به منابع دولتي و ارتباطات محلي توانسته است مطالعه اي عميق در مورد خليج فارس داشته باشد.
كتابهاي صيد مرواريد در خليج فارس، بندر لنگه شهر كشتي سازان و دريانوردان، جزيره قشم پيشنهاد اصلاح اسامي روستاهاي قشم، فرهنگ درياي خليج فارس، دريانوردي در ايران، بنادر ايران در خليج فارس، ايرانيان دريانورد از جمله آثار اين دوره است. حسين نوربخش مؤلف و پژوهشگر خليج فارس در ادامه اين برنامه گفت: 20 كتاب دست نويس در زمينه خليج فارس كه 12 عدد از آنها آماده چاپ شده است در انتظار ناشران علاقه مند به ايران و خوانندگان پرحوصله است. وي كه تنها عشق به ايران او را به دنبال تحقيق در مورد خليج فارس كشانده است در دومين روز برنامه ديدار و گفت وگو با نويسندگان و پژوهشگران خليج فارس گفت، از 14 جلد كتابي كه در مورد خليج فارس نوشته ام تنها يك كتاب توسط مؤسسه انتشاراتي كه به صورت مشخص به مسائل دريايي مي پردازد منتشر شده است.اميدوارم حال كه مسئله خليج فارس يك مسئله روز شده است كليه كتابهايي كه در مورد خليج فارس نوشته ام به مرحله چاپ برسد. وي در مورد كتابهايي كه هنوز چاپ نشده اند گفت: وجه تسميه بنادر و جزاير ايراني،قلعه هاي پرتغالي، جزاير ايراني تنب و ابوموسي، ناوگان هاي دريايي ايراني، آداب و رسوم در سواحل خليج فارس، ظهور و نقش بيگانگان در خليج فارس، دريا و دريانوردي در ايران، خليج فارس درياي طلايي و پرآوازه از جمله آثاري است كه هنوز به چاپ نرسيده است.دكتر سجادي معاون مركز دايره المعارف بزرگ اسلامي نيز در برنامه گفت وگو با نويسندگان و پژوهشگران خليج فارس در مورد آثار دكتر اقتداري گفت:كتاب تاريخ لارستان يكي از آثاري است كه در سال 1344 نوشته شده است. در اين كتاب دكتر اقتداري به مسائل فرهنگي ساكنان اين منطقه ازايران به خصوص قبل از اسلام پرداخته است. «فرهنگ لارستان» كه مشتمل بر 5 هزار واژه زبانشناسي است ديگر كتاب دكتر اقتداري است. «خليج فارس» نام تنها كتابي است كه اين مؤلف و پژوهشگر براي جوانان نوشته است.]]>
</TEXT>
</DOC>
<DOC>
<DOCID>HAM2-841013-063</DOCID>
<DOCNO>HAM2-841013-063</DOCNO>
<ORIGINALFILE>/1384/841013/news/_ejtem.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[در اعتراض به مشكلات صنفي و آموزشي صورت گرفت
تجمع دانشجويان مركز آموزش عالي شهيد شمسي پورمقابل وزارت آموزش و پرورش]]>
</TITLE>
<TEXT>
<IMAGE>/1384/841013/news/011955.jpg</IMAGE>
<![CDATA[
ايسنا: جمعي از دانشجويان مركز آموزش عالي شهيد شمسي پور در اعتراض به مشكلات صنفي و آموزشي خود در برابر وزارت آموزش و پرورش تجمع كردند.
نماينده دانشجويان معترض علت اين تجمع را مشكلات خوابگاهي و عدم ارايه حداقل خدمات رفاهي، مشكلات آموزشي و ساختار مديريتي آموزشگاه بيان كرد.
وي با اشاره به مشكلات خوابگاهي، گفت: خوابگاهي كه اكنون ما در آن ساكن هستيم، پيش از اين مدرسه متروكه اي بود كه شهرداري كاربري آن را تنها براي پاركينگ اعلام كرده بود. اين دانشجو تاكيد كرد كه اين خوابگاه فاقد كوچكترين امكانات بهداشتي و رفاهي است. نماينده دانشجويان معترض در ادامه خواستار اصلاح ساختاري مديريت دانشكده شد. اين دانشجو در ادامه با انتقاد از مدرك اين آموزشكده، افزود: اين آموزشكده حتي مدرك قابل قبولي براي ارائه به وزارت كار ندارد، تنها در سال 81 دانشجويان مدرك با مهر وزارت علوم را داشتند. وي گفت: مركز آموزش عالي شهيد شمسي پور هم اكنون 4700 دانشجوي پسر و 120 دانشجوي دختر دارد. اين دانشجو در خاتمه اظهار كرد: اين تجمع تا زمان پاسخگويي مسئولان و رسيدگي به مشكلات مطروحه ادامه دارد. اين دانشجويان همچنين در نامه اي به رييس جمهوري نيز خواستار رفع مشكلات مركز آموزش عالي شهيد شمسي پور(قديمي ترين آموزشكده فني كشور)شدند.
در اين نامه آمده است: مركز آموزش عالي شهيد شمسي پور در مقطع كارداني در رشته هاي حسابداري، كامپيوتر،  الكترونيك و در مقطع كارشناسي ناپيوسته در رشته هاي حسابداري و كامپيوتر اقدام به پذيرش دانشجو مي نمايد. اين مركز يكي از دو مركز آموزشي است كه در سطح كل كشور به صورت روزانه اقدام به پذيرش دانشجو در رشته كارشناسي ناپيوسته حسابداري و يكي از چهار مركز آموزشي در كل كشور است كه اقدام به پذيرش دانشجوي روزانه در مقطع كارشناسي ناپيوسته كامپيوتر مي كند. در اين نامه با بيان اينكه اكثر دانشجويان مركز نيز شهرستاني و از اقشار متوسط و كم درآمد جامعه مي باشند، به مشكلات خوابگاهي اشاره شده و خاطرنشان شده است: تنها واحد به اصطلاح خوابگاهي اين مركز كه زير زمين آن خوابگاه خواهران و طبقات فوقاني خوابگاه برادران است، ساختمان مدرسه اي فرسوده و متروكه مي باشد كه به علت فقدان شرايط مناسب از قبيل فرسودگي بيش از حد و نداشتن استانداردهاي لازم، مدرسه به مكان ديگري منتقل شده و از آن پس، از طرف مركز به عنوان خوابگاه مورد استفاده قرار گرفته است. اين خوابگاه داراي ظرفيت اسمي 70 نفر است حال آنكه ظرفيت واقعي آن 120 نفر مي باشد(اتاق هاي 16 نفره و تخت هاي 3 طبقه). سالن مطالعه ندارد و حمام آنها تنها داراي يك دوش سالم است و همواره با قطعي برق مواجه است.]]>
</TEXT>
</DOC>
<DOC>
<DOCID>HAM2-841013-064</DOCID>
<DOCNO>HAM2-841013-064</DOCNO>
<ORIGINALFILE>/1384/841013/news/_ejtem.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[آنتي بيوتيك و التهاب روده بزرگ]]>
</TITLE>
<TEXT>
<![CDATA[گروه اجتماعي: رئيس جامعه پزشكان متخصص داخلي ايران گفت: مصرف نابجا و بدون مجوز آنتي بيوتيك ها اسهال و التهاب روده بزرگ را به همراه خواهد داشت.
ايرج خسرونيا گفت: يكي از مضرات مصرف بي رويه آنتي بيوتيك ، بروز اسهال و التهاب شديد( كليت)در روده بزرگ است كه مبتلايان به اين عوارض بايد بلافاصله موضوع را با پزشك معالج خود در ميان بگذارند.
مصرف بيش از حد آنتي بيوتيك همچنين باعث از بين رفتن ميكروبهاي مفيد داخل روده مي شود و ضمن ايجاد التهاب در روده بزرگ، باعث به وجود آمدن مخاط كاذب در آن مي شود كه از لحاظ مدت، دوره درماني بسيار طولاني دارد.]]>
</TEXT>
</DOC>
<DOC>
<DOCID>HAM2-841013-065</DOCID>
<DOCNO>HAM2-841013-065</DOCNO>
<ORIGINALFILE>/1384/841013/news/_ejtem.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پوسيدگي دندان كودكان را جدي بگيريد]]>
</TITLE>
<TEXT>
<IMAGE>/1384/841013/news/011949.jpg</IMAGE>
<![CDATA[
ايسنا: پوسيدگي دندان در شيرخواران و كودكان قبل از مدرسه از شايعترين بيماريهاي اين دوران است كه مي تواند منجر به عوارضي مثل درد، عفونت، درگيري دندانهاي دائمي و كندي در رشد جسمي آنان گردد.
تحقيقات نشان داده كه احتمال وقوع پوسيدگي دندانهاي دائمي اين كودكان در آينده بيشتر خواهد بود. انتقال استرپتوكوك موتانس(مهمترين ميكروب پوسيدگي زا)از مادر به كودك نقش اساسي در بروز اين نوع پوسيدگي دارد و هرچه اين انتقال زودتر صورت گيرد شيوع و شدت پوسيدگي دنداني در كودكان بيشتر خواهد بود و عوامل ديگري مثل مصرف ناصحيح شير و عدم رعايت بهداشت دهان از زمان رويش نخستين دندان عوامل اتيولوژيك اين پوسيدگي مطرح شده اند.]]>
</TEXT>
</DOC>
<DOC>
<DOCID>HAM2-841013-066</DOCID>
<DOCNO>HAM2-841013-066</DOCNO>
<ORIGINALFILE>/1384/841013/news/_ejtem.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[ثبت نام از بيماران مبتلا به ام.اس براي صدور كارت هوشمند]]>
</TITLE>
<TEXT>
<![CDATA[گروه اجتماعي: معاون بيمه و درمان سازمان بيمه خدمات درماني اعلام كرد: ثبت نام از بيماران مبتلا به ms به منظور شناسايي و صدور كارت هوشمند به زودي در كل كشور آغاز مي شود.
دكتر هوشنگي ضمن اعلام اين مطلب افزود: با توجه به دستور وزير رفاه و تأمين اجتماعي براي متمركز كردن بيماران صعب العلاج و ديردرمان شامل بيماران مبتلا به ms ديابتي، رواني و مزمن و سرطاني، در مرحله اول سازمان بيمه خدمات درماني نسبت به ثبت نام از كليه بيماران مبتلا به ms اقدام مي كند.
وي تصريح كرد: بر اساس برآوردهاي اوليه بين 3 تا 5 هزار بيمار مبتلا به ms در كشور وجود دارد و افزود، متاسفانه آماري دقيق از افراد مبتلا به بيماريهاي صعب العلاج در كشور وجود ندارد. در صورتي كه با شناسايي دقيق اين افراد ضمن جلوگيري از موارد همپوشاني امكان ارائه خدمات مطلوب تر به اين افراد فراهم مي شود. معاون بيمه و درمان سازمان بيمه خدمات درماني با اشاره به اجراي طرح ساماندهي توزيع داروي بيماران خاص از طريق صدور كارت هوشمند، اظهار داشت: با اجراي اين طرح آمار بيماران خاص از حدود 37 هزار نفر به حدود 25هزار نفر كاهش يافت.
شناسنامه گردشگري 70 روستاي استان تهران تهيه شد
سازمان ميراث فرهنگي و گردشگري استان تهران شناسنامه گردشگري 70 روستاي استان تهران را تهيه كرد.اين امر با هدف توسعه گردشگري در مناطق روستايي، توسعه اشتغال، افزايش درآمد روستائيان، كاهش فقر و جذب سرمايه گذاري در مناطق روستايي در چارچوب تفاهم نامه مشترك سازمان ميراث فرهنگي و گردشگري كشور با وزارت كشور، جهاد كشاورزي و بانك كشاورزي انجام گرفت.
به گزارش روابط عمومي سازمان ميراث و گردشگري استان تهران در اين طرح از 70 روستاي 20 روستا به عنوان روستاهاي شاخص در جذب گردشگر در نظر گرفته شده و در اولويت كار قرار داده شده اند تا بيشتر به آنها پرداخته شود.]]>
</TEXT>
</DOC>
<DOC>
<DOCID>HAM2-841013-067</DOCID>
<DOCNO>HAM2-841013-067</DOCNO>
<ORIGINALFILE>/1384/841013/news/_ejtem.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[شمار مرگ و مير ناشي از ايدز در تايلند كاهش يافت]]>
</TITLE>
<TEXT>
<![CDATA[ايسنا: شمار مرگ و مير ناشي از بيماري ايدز در سال گذشته در تايلند به شدت كاهش يافته كه دليل اصلي آن دسترسي بسيار گسترده تر به داروهاي ضد بازگشت ويروسي است. وزارت بهداشت عمومي اين كشور ضمن اعلام مطلب فوق در آمار خود در اين زمينه آورده است كه حدود 1478 تايلندي بين ماه هاي ژانويه تا نوامبر سال گذشته در اثر ابتلا به بيماري ايدز جان خود را از دست داده اند كه در مقايسه با آن در سال 2004 در همين دوره اين بيماري جان 6593 تايلندي را گرفت. رئيس دپارتمان كنترل بيماري تايلند در بيانيه اي خاطرنشان كرد: افت قابل توجه تعداد قربانيان اين بيماري به دليل دسترسي وسيع و گسترده به داروهاي ضد بازگشت بيماري براي افراد مبتلا يا ناقل بيماري بوده است. وزارت بهداشت عمومي تايلند در نظر دارد كه تا سال 2006 تعداد مبتلايان جديد به اين بيماري را تا 10درصد كاهش دهد به طوري كه از 18 هزار بيمار جديد در سال 2005 به 16 هزار بيمار در سال 2006 تقليل پيدا كند.]]>
</TEXT>
</DOC>
<DOC>
<DOCID>HAM2-841013-068</DOCID>
<DOCNO>HAM2-841013-068</DOCNO>
<ORIGINALFILE>/1384/841013/news/_eqtes.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گزارش همشهري از مبناي قيمت نفت در لايحه بودجه 85]]>
</TITLE>
<TEXT>
<IMAGE>/1384/841013/news/012024.jpg</IMAGE>
<![CDATA[
گروه اقتصادي - علي ابراهيمي: قيمت نفت در بودجه سال آينده بر مبناي 40 دلار در هر بشكه در نظر گرفته شده است. اين درحالي است كه پس از رايزني هاي نمايندگان مجلس و دولت تعيين قيمت 30 تا 45 دلاري براي هر بشكه نفت خام در بودجه سال آينده مورد بحث و گفت وگو بود.
گرچه تعيين اين قيمت براي نفت در بودجه 85 با مواد قانون برنامه چهارم توسعه متناقض نبوده و برخي آن را عاملي در جهت ساماندهي برداشت از حساب ذخيره ارزي مي دانند اما برخي ديگر با اشاره به آثار تورمي تعيين اين قيمت معتقدند درنظرگرفتن قيمت 40 دلاري نفت در بودجه سال آينده پرخطر بوده و با پايين آمدن احتمالي اين قيمت تمامي برنامه ريزي ها تحت تأثير قرار خواهد گرفت. گرچه پيش بيني ها از قيمت 60 دلاري نفت در سال 2006 ميلادي حكايت دارد.
قيمت 40 دلاري نفت
به واقعيت نزديك است
محمدحسين مهدوي عادلي تعيين رقم 40 دلاري نفت در بودجه را نامناسب ندانسته و مي گويد: رقم 40 دلاري مذكور در چارچوب سقف بودجه در نظر گرفته شده و مازاد درآمدهاي نفتي به حساب ذخيره ارزي واريز خواهد شد. گرچه اگر اين قيمت با كار كارشناسي بيشتر و توجه به تفاوت قيمت نفت ايران و نفت سبك ساير كشورها تعيين مي شد مناسب تر بود.
اين اقتصاددان مي افزايد: با توجه به افزايش تقاضاي انرژي در كشورهاي جهان مانند هند و چين و محدوديت عرضه، قيمت ها كاهش چنداني نخواهد يافت مگر آنكه نفت عراق با ظرفيت كامل عرضه شده و روسيه با عرضه بيشتر نفت بازار را تحت تأثير قرار دهد، اما به نظر مي رسد قيمت كنوني نفت در بودجه چندان نامعقول نباشد.
وي ميزان هزينه هاي بودجه در كل ساختار آن را داراي اثرات تورمي دانسته و مي گويد: تعيين قيمت نفت در بودجه كشور تأثيري بر افزايش تورم ندارد بلكه در صورتي كه قيمت نفت را كمتر يا بالاتر از رقم واقعي لحاظ كنيم و درآمدها محقق نشود تأمين كسري بودجه كه ناشي از عدم تحقق درآمدها است منجر به افزايش تورم خواهد شد.
از آنجا كه مازاد درآمدهاي نفتي به حساب ذخيره ارزي منتقل مي شود اين قيمت مي تواند مثبت ارزيابي شود حال اين كه از اين حساب چگونه استفاده مي شود مبحث ديگري است.
سهم درآمدهاي نفتي در بودجه از تعيين قيمت نفت مهمتر است
عضو كميسيون برنامه و بودجه مجلس با اشاره به اينكه تعيين و كاهش سهم درآمدهاي نفتي در بودجه سال آينده از تعيين قيمت هر بشكه نفت خام مهمتر است، مي گويد: مهم نيست كه قيمت نفت در بودجه 38 يا 40 دلار تعيين شود بلكه آنچه اهميت دارد سهم درآمدهاي نفتي در بودجه ساليانه است. هرقدر وابستگي به درآمدهاي نفتي كاهش يابد نقطه قوت و افزايش وابستگي به اين درآمدها نقطه ضعف بودجه است. مرتضي تمدن مي افزايد: گرچه هنوز لايحه بودجه دولت را دريافت نكرده ايم تا سهم درآمدهاي نفتي در بودجه سال آينده مشخص شود اكنون سهم درآمدهاي نفتي در بودجه بين 60 تا 70 درصد است و اگر در لايحه بودجه سال آينده اين سهم افزايش پيدا كند موجب ضعف بودجه خواهد بود. معتقدم درنظرگرفتن قيمت 38 يا 40 دلاري نفت در بودجه سال آينده چندان تعيين كننده نخواهد بود.وي در زمينه آثار قيمت 40 دلاري نفت در بودجه مي گويد: اگر براي سهم نفت در بودجه درصد ثابتي را در نظر گيريم با افزايش يا كاهش قيمت نفت ميزان واريز به حساب ذخيره ارزي متغيير خواهد بود و تنها موجب نوسانات واريز به اين حساب مي شود اما در شرايطي كه 70 درصد بودجه كشور از درآمدهاي نفتي تأمين مي شود قيمت نفت در بودجه چندان تفاوتي نخواهد كرد. گرچه درنظرگرفتن قيمت 40 دلاري نفت در بودجه داراي آثار تورمي خواهد بود اما بايد اين آثار تورمي در كنار سياست هاي ضدتورمي طراحي گردد تا تورم ناشي از آن كنترل شود.
پيش بيني قيمت 50 تا 60 دلاري نفت در سال آينده
عضو ايراني هيات عامل اوپك مي گويد: قيمت جهاني نفت در سال 2006 با توجه به پيش بيني هاي صورت گرفته بين 50 تا 60 دلار خواهد بود و قيمت نفت ايران نسبت به قيمت جهاني نفت حداكثر 5 دلار است گرچه نفت خام سروش و نوروز به دليل سولفور بالا با تفاوت قيمت بيشتري به فروش مي رسد. همچنين قيمت نفت ايران با سبد نفت اوپك حدود يك دلار تفاوت دارد.
حسين كاظم پور اردبيلي مي افزايد: قيمت نفت در بودجه كشورهاي منطقه و كشورهاي عضو اوپك از 28 تا 35 دلار در نظر گرفته مي شود.
تعيين قيمت 40 دلاري نفت در بودجه خوش باورانه است
اين درحالي است كه محمد طبيبيان با اشاره به نوسانات قيمت نفت مي گويد: گرچه ممكن است قيمت نفت در سال آينده 40 دلار يا بيشتر باشد اما بايد دو احتمال را در تعيين قيمت نفت در بودجه كشور مدنظر قرار داد. احتمال كاهش قيمت نفت درصورت بهبود و آرامش شرايط سياسي در كشورهاي مانند عراق، موضوعي قابل توجه است چراكه در 30 سال گذشته افزايش شديد قيمت نفت همراه با بحران هاي بين المللي بوده و با فروكش كردن اين بحران ها قيمت حقيقي(قيمت اسمي منهاي نرخ تورم بين المللي)نفت كاهش يافته است و جهش هاي اخير قيمت نفت تحت تأثير تنش هاي سياسي خصوصاً در عراق بوده است.
اين اقتصاددان مي افزايد: از سوي ديگر اكنون ميزان ذخاير استراتژيك كشورهاي اتحاديه اروپا از 120 روز به 300 روز افزايش يافته و شركت هاي بزرگ نيز ذخاير استراتژيك خود را افزايش داده اند و سر جمع اين ذخاير قابل توجه است كه درصورت عرضه اين ذخاير قيمت نفت تنزل مي يابد. همچنين بحث تحريم احتمالي ايران با مذاكرات هسته اي نيز مي تواند در وقوع بحران جديد در قيمت نفت دخيل باشد كه با وجود افزايش قيمت نفت درآمدهاي نفتي ايران با بالارفتن هزينه و محدود شدن بازار فروش كاهش مي يابد.
وي مي افزايد: با اين احتمالات ادامه شرايط جاري قيمت نفت خيلي خوشباورانه خواهد بود و اين شرايط طي 10 سال گذشته استثنايي بوده است. همچنين شرايط موجود ايجاب مي كند كه در انضباط مالي و پولي و احتساب درآمدهاي ارزي در بودجه ساليانه احتياط بيشتري صورت گيرد.
رشد 30 درصدي بودجه عمومي دولت زمينه ساز تورم خواهد بود گرچه فشار تورم به دليل درآمدهاي ارزي مانند سال هاي 83 و 84 تا حدي كاهش يابد اما اين فشار مالي در اقتصاد وجود خواهد داشت و فشار مالي به فشار پولي مي انجامد، براين اساس نرخ نقدينگي در سال آينده 40 درصد برآورد مي شود كه بسيار نگران كننده است.
قيمت 40 دلاري نفت غيرواقع بينانه است
همچنين عضو كميسيون انرژي مجلس درنظرگرفتن قيمت 40 دلاري نفت در بودجه 85 را غيرواقع بينانه دانسته و مي گويد: كشورهاي نفت خيز منطقه قيمت نفت در بودجه خود را كمتر از 35 دلار در هر بشكه بسته اند و شركت هاي بزرگ نفتي دنيا نيز قيمت نفت را زير 30 دلار درنظر گرفته اند.
حسين آفريده مي افزايد: با قيمت 40 دلاري نفت در بودجه سال آينده كشور در معرض نوسانات بازار نفت قرار مي گيرد.براين اساس بايد قيمت نفت 35 دلار در نظر گرفته شود و بقيه درآمدهاي نفتي به حساب ذخيره واريز شود.]]>
</TEXT>
</DOC>
<DOC>
<DOCID>HAM2-841013-069</DOCID>
<DOCNO>HAM2-841013-069</DOCNO>
<ORIGINALFILE>/1384/841013/news/_eqtes.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وزير اقتصاد:
مشتريان بانك ها رتبه بندي مي شوند
نرخ سود تسهيلات اعطايي براساس اين رتبه بندي تعيين مي شود]]>
</TITLE>
<TEXT>
<![CDATA[مهر: وزير امور اقتصادي و دارايي گفت: با تأسيس مؤسسه رتبه بندي ملي ايران مشتريان نظام بانكي به زودي رتبه بندي مي شوند.
داود دانش جعفري با بيان اين مطلب گفت: در تمام دنيا با مشتريان بانكها به صورت يكسان برخورد نشده و با رتبه بندي مشتريان، به افرادي كه در رتبه بهتري قرار مي گيرند مزاياي خاصي ارائه مي شود.
وي افزود: به طور مثال كساني كه سوابق خوبي در سپرده گذاري و پرداخت به موقع اقساط اعتبارات دريافتي دارند، ريسك كمتري دارند و در نتيجه تسهيلات با نرخ سود پايين تر به آنان ارائه مي شود و براي كساني كه از سابقه بدي برخوردارند ريسك بالاتر و نرخ سود بيشتري تعلق مي گيرد.
دانش جعفري با اشاره به اينكه اين فعاليت ها به زودي با آغاز به كار مؤسسه رتبه بندي ملي ايران در كشور انجام مي شود، خاطرنشان كرد: اين مؤسسه براي بنگاه هايي مانند بانكها، بيمه و مؤسسات اعتباري مشخص مي كند كه هر مشتري چقدر مي تواند وام يا خدمات بگيرد و تعهدات خود را به موقع پرداخت كند.
وي تأكيد كرد: همچنين براي تحقق اين امر اطلاعات تمام مشتريان در يك بانك اطلاعاتي نگهداري شده و بدين وسيله اين مؤسسه قادر است هر مشتري را به صورت تخصصي اعتبارسنجي كند.
دانش جعفري يادآورشد: درگذشته مشتريان حرفه اي وجود داشتند كه همزمان از چند موسسه مالي مانند بانكها اعتبارات مختلف دريافت مي كردند و با شانه خالي كردن از انجام تعهدات خود به گونه هاي مختلف موجب سوخت منابع بانكي مي شدند.
وي اضافه كرد: با تشكيل اين مؤسسه و استفاده از بانك اطلاعاتي امكان اين نوع سوءاستفاده ها از بين رفته و از هدر رفتن بخشي از منابع بانكي كشور جلوگيري مي شود، چون هر بنگاهي براساس رتبه مشتري تسهيلات ارائه خواهد كرد.
مؤسسه رتبه بندي ملي قرار است به صورت كاملاً خصوصي اداره شده و سهامداران آن بانكها، بيمه ها، شركت هاي سرمايه گذاري و ديگر شركت هاي خصوصي باشند و وزارت اقتصاد تنها كار نهاد سازي اين مؤسسه را برعهده دارد.]]>
</TEXT>
</DOC>
<DOC>
<DOCID>HAM2-841013-070</DOCID>
<DOCNO>HAM2-841013-070</DOCNO>
<ORIGINALFILE>/1384/841013/news/_eqtes.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اعتبارات عمراني بخش كشاورزي در بودجه سال آينده 33 درصد افزايش مي يابد]]>
</TITLE>
<TEXT>
<![CDATA[وزير جهاد كشاورزي گفت: اعتبارات عمراني بخش كشاورزي در بودجه سال آينده با 33 درصد افزايش به 717 ميليارد تومان مي رسد.محمد رضا اسكندري درجمع خبرنگاران با بيان اين مطلب گفت: درسال جاري 71 كشاورز و دامدار انتخاب و معرفي شدند كه جلسه اي چهار ساعته نيز براي بررسي مشكلات آنان برگزار گرديد.وي افزود: البته در سال آينده مكانيزم انتخاب كشاورزان نمونه تغيير خواهد كرد تا هم اين انتخاب به صورت دقيق و بر مبناي شايسته سالاري باشد وهم كسي گلايه اي نداشته باشد.اسكندري خاطرنشان كرد: از سال آينده با هماهنگي سازمان مديريت و برنامه ريزي رديف بودجه بخش جهاد كشاورزي در استانها يكي مي شود تا مشكلات ادغام اين دو قسمت حل گردد.وي با بيان اينكه نرخ تورم در بخش كشاورزي طي سال جاري حدود هشت درصد است، اظهار داشت: بيشتر فاكتورهاي موثر در توليد كالاي كشاورزي طي سال جاري افزايشي نداشته و به همين دليل افزايش نرخ خريد تضميني محصولات كشاورزي در سال آينده با رشد 9 درصدي صورت مي گيرد.اسكندري با اشاره به اين كه قيمت كود در سال آيِنده نيز تثبيت خواهد شد، افزود: سقف يارانه  تامين كود شيميايي براي كشاورزان نيز افزايش مي يابد و شوراي اقتصاد براي تامين 7/4 ميليون تن كود شيميايي درسال آينده يارانه تهيه كود را افزايش داد كه باعث شد 200 ميليارد تومان سقف يارانه افزايش يابد.]]>
</TEXT>
</DOC>
<DOC>
<DOCID>HAM2-841013-071</DOCID>
<DOCNO>HAM2-841013-071</DOCNO>
<ORIGINALFILE>/1384/841013/news/_eqtes.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وزير ارتباطات اعلام كرد:
آمادگي ثبت نام و واگذاري 5 ميليون سيمكارت]]>
</TITLE>
<TEXT>
<![CDATA[ايرنا: وزير ارتباطات  و فناوري  اطلاعات  گفت : آمادگي  ثبت  نام  و واگذاري  سيم كارتهاي  تلفن  همراه  تا سقف  پنج  ميليون  شماره  را در سال  85 داريم .
دكتر محمد سليماني  ديروز افزود: ثبت نام  سيم  كارتهاي  جديد براساس  اعلام  قبلي  در بهمن  ماه  با قيمت  سه  ميليون و 600 هزار ريال  انجام  مي شود.
وي  اظهار داشت : امكانات  خوبي  هم  در جهت  تسهيل  ثبت  نام  فراهم  شده  ونرخ  آن هم  نسبت  به  دوره  قبل  800 هزار ريال  كاهش  يافته  كه  اين  خود بيانگرموفقيت  تلاشها در جهت  كاهش  نرخ  خدمات  دهي  است .
وي  گفت : بعد از ثبت  نام  و انجام  قرعه كشي  تلاش  مي كنيم  در سه  ماهه  اول  سال يعني  از ارديبهشت  ماه  توزيع  سيم  كارت ها را آغاز كنيم .او با بيان  اينكه  پيش بيني هاي  لازم  در زمينه  زير ساختها انجام  شده  اظهارداشت : در صورت  ثبت نام  تا سقف  پنج  ميليون  سيم  كارت  در طي  85 واگذار مي كنيم .
دكتر سليماني  گفت : مقرر شده  ثبت نامها بيشتر در شهرستانها و استانهاانجام  شود.وي  گفت : با توجه  به  اينكه  سياست  دولت  هم  آن است  كه  استانها رشد بيشتري در اين  حوزه  داشته  باشند توصيه  خواهيم  كرد بر اساس  پيش  ثبت  نام ، تلفن همراه  استانها را به  طور مستقل  در نظر بگيريم .
وزير ارتباطات  و فناوري  اطلاعات  افزود: در واقع  واگذاري  سيم  كارتها رامنوط به  استانهاي  ديگر نمي كنيم  و در هر استاني  كه  ظرفيت سازي  صورت  گرفته سيم  كارتها را زودتر واگذار مي كنيم .به  گفته  وي ، در شرايط كنوني  983 شهر از 1018 شهر كشور تحت  پوشش  سيستم هاي  تلفن  همراه  هستند.]]>
</TEXT>
</DOC>
<DOC>
<DOCID>HAM2-841013-072</DOCID>
<DOCNO>HAM2-841013-072</DOCNO>
<ORIGINALFILE>/1384/841013/news/_eqtes.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اجراي لايحه ماليات برارزش افزوده فعالان پنهان اقتصادي را هم شامل مي شود]]>
</TITLE>
<TEXT>
<![CDATA[گروه اقتصادي: لايحه ماليات بر ارزش افزوده با گذشت 4 سال از زمان ارائه لايحه فوق توسط سازمان امور مالياتي كشور، هم اكنون پس از تصويب ماده 27 اين لايحه توسط كارگروه كميسيون اقتصادي و ماده 22 آن از سوي مركز پژوهش هاي مجلس، با اصلاحاتي در كميسيون برنامه و بودجه و محاسبات مجلس شوراي اسلامي مصوب شده است. درخصوص تبعات اجرايي اين طرح و علت نگراني برخي صاحبان صنايع با دكتر پرويز شهرياري راد مجري طرح ماليات بر ارزش افزوده كشور گفتگو كرده ايم.
***
* چرا توليدكنندگان به ويژه در بخش صنعت با اجراي لايحه ماليات بر ارزش افزوده مخالفند؟
- عمده ترين مشكل مطرح شده از سوي توليدكنندگان عدم آماده شدن تمهيدات لازم براي اجرايي شدن اين لايحه است. نگراني صاحبان صنايع از اين لايحه نيز از اين موضوع ناشي مي شود كه مبادا تنها ماليات از افرادي اخذ گردد كه داراي دفتر و محل كار معين هستند.
از طرف ديگر فرهنگ سازي يكي ديگر از دلايل نگراني توليدكنندگان است كه به اعتقاد آنان هنوز بسترهاي لازم براي اجرايي شدن مفاد اين لايحه در كشور وجود ندارد كه بايد گفت تا تمام مفاد اين لايحه به تصويب نرسد، نمي توان با قاطعيت فرهنگ سازي آن را گسترش داد.
* آيا تمهيداتي براي رفع اين قبيل نگراني ها انديشيده شده است؟
- در 4 ماه اخير تشكيل سازمان، نيروي انساني و دستورالعمل هاي لازم به عنوان تمهيدات اساسي در اين عرصه به شكل قانون از نظر مجلس گذشته است. از طرف ديگر سازمان مديريت و برنامه ريزي كشور هم موظف شده است تا حداكثر به مدت شش ماه پس از تصويب اين قانون، تشكيلات سازماني براي قانون ماليات بر ارزش افزوده را تصويب كند.
همچنين مقرر شده است سازمان مديريت و برنامه ريزي در پنج سال ابتداي اجراي اين لايحه تمام امكانات لازم از نظر تشكيلات، بودجه و پرسنل را دراختيار سازمان امور مالياتي قرار دهد.
* به اعتقاد شما آيا اجرايي شدن اين لايحه فعالان اقتصاد پنهان را نيز دربر خواهد گرفت؟
- باتمهيدات در نظر گرفته شده در قانون، سازمان امور مالياتي كشور مي تواند به پايگاه هاي اطلاعاتي دسترسي داشته باشد تا در اين صورت نه تنها فعالان اقتصادي بلكه فعالان اقتصاد پنهان نيز ناچار گردند تا ماليات بپردازند. اين اقدام خود موجب رعايت حقوق حقه مردم خواهد شد. همچنين براي اجراي اين لايحه بين مؤدي، اتحاديه ها، صنوف و سازمان هاي امور مالياتي هيأت هاي حل اختلاف نيز در نظر گرفته شده است.]]>
</TEXT>
</DOC>
<DOC>
<DOCID>HAM2-841013-073</DOCID>
<DOCNO>HAM2-841013-073</DOCNO>
<ORIGINALFILE>/1384/841013/news/_eqtes.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[فرودگاه امام(ره)سال آينده 120 ميليارد تومان بودجه لازم دارد]]>
</TITLE>
<TEXT>
<![CDATA[مهر: وزارت راه و مجلس قول دادند 120 ميليارد تومان براي فرودگاه امام خميني(ره)در سال 1385 اختصاص يابد.
مجري فرودگاه بين المللي امام خميني(ره)اين مطلب را اعلام كرد و گفت: به منظور توسعه بخش هاي مختلف فرودگاه و مسايل ديگر، نياز مبرم به 120 ميليارد تومان اعتبار در سال 1385 داريم.
غلامحسين باقريان افزود: تاكنون مشخص نشده كه سازمان مديريت و برنامه ريزي و هيات دولت با چه ميزان اعتبار در اين خصوص موافقت كرده اند.
در همين حال، يك مقام مطلع در اين خصوص به خبرنگار «مهر» گفت: مقامات مسئول اجرايي كشور با اختصاص 60 ميليارد تومان اعتبار براي فرودگاه بين المللي امام خميني(ره)در سال 1385 موافقت كرده اند.]]>
</TEXT>
</DOC>
<DOC>
<DOCID>HAM2-841013-074</DOCID>
<DOCNO>HAM2-841013-074</DOCNO>
<ORIGINALFILE>/1384/841013/news/_havad.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[بازپرس ويژه مسئول رسيدگي به قتل هاي سريالي پايتخت
پرونده سه جنايت روي ميز دادستان]]>
</TITLE>
<TEXT>
<IMAGE caption="بازپرس اصغرزاده">/1384/841013/news/011964.jpg</IMAGE>
<IMAGE>/1384/841013/news/011961.jpg</IMAGE>
<![CDATA[
گروه حوادثآزاده مختاري: در پي وقوع چند فقره قتل زنجيره اي در يك ماه گذشته در تهران، بازپرسان ويژه قتل پايتخت از دادستان مرتضوي خواستار اعمال نظر مستقيم شدند.همچنين بازپرس حسين اصغرزاده رئيس شعبه دوم بازپرسي دادسراي امور جنايي تهران مسئول ويژه رسيدگي به اين پرونده شد.
به گزارش همشهري، صبح روز گذشته اصغرزاده، حسيني، هنرمند سه بازپرس دادسراي امور جنايي تهران به همراه كارآگاهان اداره دهم آگاهي مركز، جلسه ويژه اي براي بررسي وقوع جنايات سريالي يك ماه گذشته در تهران برگزار كردند. در اين جلسه نامه اي از سوي نامبردگان براي ارسال به دفتر دادستان مرتضوي تنظيم شد تا دستورات لازم از سوي اين مرجع صادر شود.
بر اساس اين گزارش پرونده هاي متعددي در دادسراي امور جنايي تهران براي رسيدگي به اين قتل ها تشكيل و مشخص شد همه مقتولان پس از آنكه دست ها و پاهايشان با طنابي بسته شده بود از ناحيه گردن با چاقو شديدا مجروح شدند و آثار جراحتي در ناحيه پشت گردن با چاقو مشاهده شده است.
حسيني بازپرس شعبه هفتم دادسراي امور جنايي تهران كه يكي از قضات رسيدگي كننده به اين پرونده قتل در دادسراي جنايي است با بيان اينكه رد پاي جديدي از متهمان اصلي پرونده به دست آمده است، گفت: مقتولان اين پرونده از افرادي بودند كه در شركت گلد كوئيست سهامداران بزرگي بودند و به دلايل نامعلومي به قتل رسيدند، اما هنوز براي نتيجه گيري در اين زمينه زود است و تحقيقات براي رد يابي قاتلان با سرنخ هاي جديد قوت يافته است و پس از به دست آمدن اولين نتايج گزارشهايي در اين زمينه اعلام خواهد شد.
28 آبان: قتل با36 ضربه چاقو
انتشار بوي سوختگي شديد غذا در يك آپارتمان مسكوني منجر به فاش شدن قتل يك زن در شمال شهر تهران شد.
تمام بعد از ظهر روز شنبه بوي سوختگي در فضاي آپارتمان چهار طبقه واقع در حوالي ميدان ميرداماد پيچيده بود.
اين بو از يكي از واحدهاي طبقه چهارم به مشام مي رسيد ولي هر بار كه همسايه ها زنگ اين خانه را مي زدند كسي پاسخگو نبود، به ناچار با تلفن همراه صاحب خانه تماس گرفتند. مرد از همسايه ها خواست تا در را شكسته و وارد خانه شوند. بدين ترتيب مشخص شد منشأ بو تكه گوشت مانده در زودپز است. در اين ميان يكي از همسايه ها متوجه وقوع جنايتي در خانه شد. جسد زن صاحب خانه غرق در خون در حالي كه دست ها و پاهايش با طناب قرمزرنگي بسته شده بود و با روسري دهان او را نيز بسته بودند، بر روي تخت خواب افتاده بود. مقتول فرحناز 50 ساله كارمند بازنشسته يك بانك بود. اين جنايت از طريق مأموران كلانتري103 گاندي به اطلاع بازپرس هنرمند رسيد. كارآگاهان اداره دهم آگاهي مركز و مأموران تشخيص هويت به محل اعزام شدند.
در بررسي هاي اوليه پليس به اين نتيجه رسيد كه عامل يا عاملان جنايت به زور وارد خانه نشده بودند و سرقتي نيز از وسايل منزل صورت نگرفته بود. اثري از مقاومت مقتول در زمان وقوع جنايت نيز به دست نيامد. فرحناز در حالي كه شلوار جين و مانتو به تن داشت با36 ضربه چاقو به قتل رسيده بود. همسر فرحناز به پليس گفت: «ساعت8‎/30 دقيقه صبح وقتي قصد خروج از خانه را داشتم، فرحناز از خواب بيدار شده و به قصد پختن غذا مقداري گوشت در زودپز گذاشت، آخرين تصويري كه از همسرم دارم همين است.» تحقيقات پليسي نشان داد در وقوع اين جنايت سرنخ هايي از حضور يك زن و يك مرد ديده شده است.
هفتم دي ماه: قتل يك زن در شهرك غرب
زني با 18 ضربه چاقو در منزل مسكونيش واقع در غرب تهران به قتل رسيد.
ساعت 15‎/30 دقيقه مرد خسته از كار روزانه به منزلش واقع در شهرك قدس(غرب)تهران رسيد. در ابتدا زنگ در را به صدا در آورد تا مهناز همسر 50 ساله او كه هميشه در اين ساعت منتظر ورود شوهرش بود در را برايش باز كند. ولي اين بار كسي پاسخگوي زنگ در نشد. مرد با تصور اين كه همسرش براي خريد منزل را ترك كرده است با كليد خود در را گشود، وارد خانه كه شد تصويري كه مقابلش مي ديد برايش غريب بود. خانه آنها هيچ گاه اينچنين آشفته نبود. دلهره وجود مرد را فرا گرفت چند بار با صداي بلند مهناز را صدا كرد ولي سكوت تنها پاسخي بود كه مي شنيد.
مرد با گامهاي آهسته به سمت اتاق نشيمن مي رفت كه ناگهان با مشاهده، جسد بي جان همسرش كه دستها و پاهاي او با طناب بسته شده بود بر جاي خود ميخكوب شد. عامل يا عاملان اين جنايت كه خانه را به دنبال اسناد و مداركي زيرو رو كرده بودند قبل از اقدام به سرقت خود مهناز را با 18 ضربه چاقو كشتند.
پليس آگاهي تهران و بازپرس حسيني در صحنه جنايت حضور يافتند. كارآگاهان اداره دهم آگاهي تحقيقات پليسي خود را براي شناسايي عامل يا عاملان اين جنايت آغاز كرده اند.
يازدهم دي ماه:
جنايتكاران در كمين فروشندگان منزل
عصر روز يكشنبه خبر قتل يك زن 41 ساله به اطلاع پليس رسيد. وقوع جنايت در منطقه قلهك بود و قرباني شهره41ساله نام داشت كه در منزل مسكوني خود به قتل رسيده بود.
به گزارش تورنگ رئيس روابط عمومي فاتب همسر شهره عصر روز گذشته از محل كارش با منزل تماس گرفت، شهره به تماس او جواب داد اما در ميانه مكالمه ناگهان ارتباط قطع شد، چند دقيقه بعد همسر شهره نگران از بي پايان ماندن تماس هايش به منزل مراجعه كرد.
زنگ در را زد اما كسي جواب نداد. مرد نگران تر از قبل وارد آپارتمان شد و ناگهان با جسد همسرش كه دست ها و پاهاي وي بسته شده بود و از گردنش خون سرازير بود مواجه شد. كارآگاهان دايره 10 مركز و بازپرس حسين اصغرزاده بعد از اطلاع از وقوع اين جنايت خود را به محل واقعه رساندند.بررسي هاي اوليه از صحنه جرم صورت گرفت. بخشي از وسايل منزل سرقت شده بود. منزل مجهز به آيفون تصويري بوده و بدين ترتيب عاملان اين قتل نمي توانستند به زور وارد خانه شوند.
جسد شهره كه مانتو و روسري بر سر داشت به دستور بازپرس اصغرزاده به پزشكي قانوني انتقال يافت تا با انجام آزمايشات علت تامه مرگ اين زن كه در منزل مسكوني خود مورد حمله قرار گرفته بود مشخص شود. اين زن داراي دو فرزند است كه در زمان وقوع جنايت در محل تحصيل خود حضور داشتند.
زنان ثروتمند طعمه قاتل ناشناس
محمد تورنگ رئيس مركز اطلاع رساني تهران بزرگ به خبرگزاري فارس گفت: كارآگاهان پليس آگاهي هم اكنون در حال بررسي احتمال ارتباط اين سه قتل با هم هستند و به دو نكته مشترك در اين قتل ها رسيده اند.
نخستين موضوع بحث فروش خانه قربانيان است كه هر سه آنها براي فروش خانه خود در يكي از روزنامه هاي صبح آگهي داده بودند. همچنين هر سه زن از زنان پولدار بودند.
وي به ارتباط اين قتلها با سرشاخه هاي گلدكوئيست اشاره كرد و گفت: ماموران در دومين نكته مشترك قتلها به رد پاي سرشاخه هاي گلدكوئيست در اين جنايت ها رسيده اند.
تورنگ افزود: در اين سه جنايت آثاري از ورود به زور به داخل خانه وجود نداشت و عامل يا عاملان قتلها به راحتي وارد خانه شدند و نقشه خود را عملي كرده اند به طوري كه قربانيان لباس رسمي در زمان جنايت به تن داشته اند.
رئيس مركز اطلاع رساني تهران بزرگ خاطرنشان كرد: هنوز به طور قطع نمي توان اعلام كرد قتلها به صورت سريالي بوده است و تحقيقات در اين ارتباط ادامه دارد. تورنگ در پايان با هشدار به خانواده ها در خصوص فعاليت مجرمانه سرشاخه هاي گلدكوئيست در ايران گفت: به خاطر اينكه فعاليت اين شركتها غير قانوني اعلام شده است به خانواده ها هشدار داده مي شود كه از شركت فرزندانشان در جلسات اين شركتها خودداري كنند؛ زيرا در رابطه با اين جلسات تاكنون افرادي به اتهامات مسائل اخلاقي و نگهداري اسلحه دستگير شده اند.
در حالي پليس آگاهي تهران تنها قتل سه زن را در دسته قتل هاي زنجيره اي گنجانده اما تاكنون دو مرد نيز به همين شيوه به قتل رسيده اند.اين دو مرد نيز با دست و پاهاي بسته در محل سكونت خود به قتل رسيده بودند. زمان قتل آنها نيز آذر و دي ماه سال جاري بود. در يكي از اين قتل ها رد پاي يك زن كشف شده بود. بازپرس اصغرزاده گفت: حضور يك زن در ارتكاب جنايات را رد نمي كنيم؛ ولي به احتمال زياد قتلها بدست يك مرد رخ داده است.]]>
</TEXT>
</DOC>
<DOC>
<DOCID>HAM2-841013-075</DOCID>
<DOCNO>HAM2-841013-075</DOCNO>
<ORIGINALFILE>/1384/841013/news/_havad.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[آن سوي حادثه
قتل هاي سريالي -1]]>
</TITLE>
<TEXT>
<![CDATA[ساعت از10 شب گذشته بود كه شبگرد كوي دانش شهر تبريز با زني افتاده كنار خيابان برخورد كرد.سوز سرماي بيستم اسفند 1359 را با دميدن در ميان دست هايش دور كرد و به  خود جرأت داد نزديك تر شود. تكاني به تن زن داد ولي او مرده بود.
شبگرد با عجله شماره نزديك ترين كلانتري تبريز را گرفت. مأموران ساعت 22:20 آن شب در صحنه حاضر شدند. همه ساكنان 6 متري سوم كوي دانش بيرون آمده بودند تا از چگونگي جان سپردن زني در محل سكونتشان با خبر شوند.زني با حدود 50 سال سن به  دليل خفگي جان سپرده بود. هفت روز پس از كشف جسد، حسين شوهر زن ضمن شناسايي او اعلام كرد كه همسرش ن در روز بيستم اسفند، با همراه داشتن وسايلي از جمله جواهرات، براي مراجعه به عكاسي از منزل خارج شده و ديگر مراجعت نكرده است. بدين ترتيب رسيدگي به قتلي آغاز شد كه هيچ سرنخي در خصوص قاتل يا قاتلان آن يافت نشده بود.از قتل ن 6 ماه نگذشته بود كه در نقطه اي ديگر از ايران، جسد زني كشف شد. گزارش پاسگاه اشتهارد كرج به معاون دادستان در روز 16 شهريور 1360 حاكي از كشف جسد زني در آن منطقه بود. با انجام مقدمات كار مشخص شد كه زن 32 ساله است و م نام داشته. آثار خفگي چگونگي مرگ او را نشان مي داد.بدين ترتيب كشف جنازه دو زن، كه هر دو نيز خفه شده بودند، توجه هيچ كس را جلب نكرد تا پرونده قتل هاي سريالي زنان در ايران 23 سال قبل رنگ جدي به  خود بگيرد. شيوه قتل ها و محل كشف اجساد هيچ تشابهي را نمايان نمي كرد ولي هر دو مقتول به دليل خفگي جان سپرده بودند. اگر شيوه قتل در سه جنايت و بيشتر تكرار شود، اين قبيل جنايت ها را «قتل هاي سريالي» مي نامند.تا مدتي پس از شهريور،1360 هيچ جسدي از هيچ زني در ايران يافت نشد كه به ماجراي كوي دانش تبريز و اشتهارد كرج شباهت داشته باشد. تا اين كه يك سال و اندي بعد دوباره اين ماجرا يعني «خفه شدن» يا «ناپديد شدن» زنان آغاز شد.
24 بهمن 1361: پدري با شكايت به اداره آگاهي تبريز از ناپديد شدن دختر و 2 نوه اش خبر داد. الف - 36 ساله به  همراه م 11 ساله و ف 9 ساله ناپديد شده بودند.5 اسفند 1362: كلانتري يك تبريز حدود ساعت 9 صبح جسد زني 18ساله را كشف كرد كه خفه شده بود. در تحقيقات مقدماتي معلوم شد كه نام مقتول م بوده است. 7 خرداد 1363: با شكايت خانواده دختري به نام ف، معلوم شد كه وي ناپديد شده است. 25 شهريور 1363: مأموران كلانتري تهرانپارس تهران، ساعت 16و 25 دقيقه در گزارشي به بازپرس ويژه قتل، خبر از كشف جسدي در خيابان 148 غربي آن منطقه دادند. هويت جسد در تحقيقات مقدماتي مشخص شد. زني به نام ف خفه شده بود.3 تير 1364: گروهان ژاندارمري آزادي تهران از كشف جسد زني مجهول الهويه كه خفه شده بود و حدود 25 تا 30 سال سن داشت خبر داد.11 تير 1364: گروهان ژاندارمري شريف آباد قزوين در ابتداي جاده خروان با جسد زني 28 ساله مواجه شد. مراتب كشف جسد به بازپرس ويژه قتل قزوين گزارش شد. 15 تير 1364: جسد الف، كارگر كارخانه، در جاده آستانه  رشت كشف شد. قتل اين زن 35 ساله به بازپرس ويژه قتل لاهيجان گزارش شد.29 تير 1364: مأموران كلانتري جواديه تهرانپارس ساعت 1 بامداد كشف جسد زني 30 ساله را در كيلومتر 25 جاده آمل گزارش دادند. تحقيقات مقدماتي حاكي از آن بود كه متوفي چندي قبل كنار جاده با خود حرف مي زده است! 5 مرداد 1364: مأموران ژاندارمري كن تهران از كشف جسد زني به نام ع خبر دادند. 2 مهر 1364: مأموران پاسگاه مركزي كرج جسد زني 55 ساله به نام ف را حدود ساعت 18و 30 كشف كردند. علت مرگ وي خفگي اعلام شد.24 مهر 1364: مأموران آگاهي اروميه به  دنبال ناپديد شدن زني 25 ساله با 170 سانتي متر قد جست وجوي خود را آغاز كردند. اين زن پ نام داشت و جسدش هيچگاه پيدا نشد.28 مهر 1364: مأموران ژاندارمري قريه «ايلانجيق» بخش نير اردبيل ساعت 15 جسد زن مجهول الهويه 16، 17 ساله اي را كشف كردند. علت مرگ خفگي تعيين شد.15 آذر 1364: مأموران ژاندارمري بستان آباد جنازه يخ زده پسربچه اي را در كنار جاده و جسد زني 25 ساله به نام خ را نيز در همان نزديكي كشف و مراتب را گزارش كردند. از شوهر اين زن به نام ح بازپرسي شد.28 آذر 1364: با كشف جسد كودك حدوداً 6 ماهه اي در ساعت 8 صبح در نزديكي امامزاده طاهر كرج، ماجرا به پليس گزارش شد. تحقيقات مقدماتي حكايت از آن داشت كه بچه متعلق به زن و شوهري به نام ق و م است. اندكي بعد جسد م نيز كشف شد. خفگي ناشي از فشردن گلو با طناب علت مرگ او تعيين شد. م شوهر اولي هم داشت.5 دي 1364: پليس كلانتري 13 خيابان اميركبير تهران تحقيقات خود را براي يافتن سرنخ هايي از قتل زني به نام خ آغاز كرد. اين زن ساعت 18و30 دقيقه با طنابي سفيدرنگ و نخي خفه شده بود. اين زن 35 ساله براي سومين بار ازدواج كرده بود و مدتي بعد طلاهايش نزد مردي به نام س تركه كشف شد.8 دي 1364: پاسگاه كوهين دژ قزوين گزارشي داد مبني بر كشف جسد زني 25 ساله با مرگ به دليل خفگي.9 دي 1364: جسد زني 25 ساله به نام ك كه مدتي بود طلاق گرفته بود در كرج كشف شد. علت مرگ وي خفگي اعلام شد. پرونده وي بدون نتيجه به شعبه پنجم بازپرسي در تهران انتقال يافت.17 دي 1364: جسد زني 25 ساله در تاكستان كشف شد. تحقيقات تا حدود يك ماه بعد ادامه داشت. سرانجام در 14 بهمن 1364 جسد در همان تاكستان شناسايي شد. شوهرخواهر ر او را شناسايي كرد.18 دي 1364: پليس كلانتري 8 تهران تحقيقات خود را براي كشف راز قتل زني 40 ساله به نام پ آغاز كرد. وي نيز خفه شده بود.25 دي 1364: ژاندارمري شريف آباد قزوين در حوالي كوندج زني را يافت كه به دليل خفگي جان سپرده بود. پزشكي قانوني، ضمن اعلام علت مرگ، سن او را نيز 30 سال تعيين كرد. تحقيقات بعدي بازپرس قتل حاكي از آن بود كه اين زن ف نام داشته و دريكي از فروشگاه هاي بزرگ تهران به كار مشغول بوده است. ف ساكن تهران بود.28 دي 1364: ژاندارمري تاكستان ساعت 9 و30 صبح جسد زني حدوداً 32 ساله را كشف كرد. در ادامه تحقيقات، بازپرس ويژه قتل تاكستان در روزنامه هاي كثيرالانتشار آگهي درخواست شناسايي جسد را داد. هويت جسد شناسايي شد. محبوبه معلم بود و خفه شده بود.30 دي 1364: در قريه نرجه تاكستان، جسد زني 25 ساله كه به گزارش پزشكي قانوني به  علت خفگي جان سپرده بود و قدش حدود 160 سانتي متر بود كشف شد.8 بهمن 1364: ساعت 11و 40 صبح مأموران ژاندارمري شهرك قدس تهران جسد دختر 29 ساله اي را كشف كردند. علت مرگ وي خفگي تعيين شد. مردي 70 ساله كه خود را پدر ن معرفي كرده بود جسد را شناسايي كرد. تحقيقات بعدي نشان داد كه ن كارمند بيمارستان بود و روز قبل با همكارش سوار شورلت ايران سبزرنگي با سقف چرمي شده بودند. همكار ن به مأموران گفت كه مردي ميانسال با سبيل و با لهجه آذري راننده خودرو بود و شماره آن نيز سريال اروميه بود و رقم 95 يا 96 داشت.11 بهمن 1364: جسد زني 45 ساله كه با طناب سفيدرنگ يك متري خفه شده بود در بستان آباد كشف شد. پزشكي قانوني گزارش كامل خود را درباره علت مرگ ارائه داد. مأموران ژاندارمري نيز در گزارش خود اعلام كردند كه شباهت زيادي بين اين ماجرا و كشف جسد مجهول الهويه زني در جاده كوره پزي وجود دارد.12 بهمن 1364: مأموران ژاندارمري كن تهران جسد زني را بعد از ميدان دوم پونك كشف كردند كه بر اثر خفگي جان سپرده بود. ف شوهر دوم ق او را شناسايي كرد.16 بهمن 1364: مأموران ژاندارمري كن بار ديگر در ميدان دوم پونك جسد زني 20 ساله به نام م يا عزيزه را كشف كردند. پزشكي قانوني در گزارش خود علت مرگ را خفگي با طناب سفيدرنگ اعلام كرد.17 بهمن 1364: مأموران ژاندارمري اوين تهران جسد زني حدوداً 40 ساله را كه با طناب سفيدرنگي خفه شده بود يافتند. پزشكي قانوني نيز مرگ به  وسيله طناب سفيد را تأييد كرد. هويت مقتول شناسايي شد. م 41 ساله قبل از مرگ ماجراهايي را از آشنايي اش با يك مرد تعريف كرده بود.خواهر م به مأموران گفت كه وقتي خواهرش سوار يك وانت بار بوده متوجه شده شورلت ايران سبزرنگي مجهز به بي سيم با راننده لاغراندامي در تعقيب اوست. راننده كه حدوداً 32 ساله به نظر مي آمد به م گفته بود كه از طريق بي سيم ماشينش حرف هاي او و راننده وانت را شنيده است. وي حتي كارتي هم به معصومه نشان داده بود.24 بهمن 1364: مأموران گشت شعبه اول آگاهي به رياست سرگرد فخار موفق شدند در ميدان بهارستان تهران، شورلت ايران سبزرنگي را با سقف چرمي مشكي  و شماره،27967 اروميه 11 متوقف و شناسايي كنند. راننده ميانسال بود و لهجه آذري داشت. مأموران در شروع جست وجو لباس هاي زنانه متعددي را در صندوق عقب خودرو كشف كردند. در ادامه جست وجو نيز تعداد قابل توجهي طناب سفيدرنگ يك متري از داخل موتور ماشين خارج كردند.
بدين ترتيب ماجراي مخوف و پنهان قتل زنان شوهردار، كه بين سال هاي 59 تا 64 بدون هيچ ردپايي به وقوع پيوسته بود، با تلاش مأموران آگاهي مركز تهران به سرانجام خود نزديك شد.مجيد سالك  محمودي اهل تبريز كه در سال هاي قبل فروشگاه لوازم تزئيناتي خانه داشت و مسافركشي نيز مي كرد، در پي بروز اختلافاتي با همسرش كه معلم بود، از او جدا شد و در پي آن قتل هاي مخوف خود را يكي پس از ديگري رقم زد.يكي از مطلعان پرونده سالك  محمودي مي گويد: «مجيد به  دليل كشيدن چك بدون محل 2 سال به زندان افتاده بود و بعد از آزادي از زندان، از ارتباط همسرش با پسرخاله خود آگاه شد. اين كه چرا اين دو نفر را نكشت هيچ وقت مشخص نشد؛ ولي او به همين دليل تمام زناني را كه فكر مي كرد و در عمل مي ديد به شوهرانشان وفادار نيستند به همين روش به قتل مي رساند.»احمد محققي در كتاب خود با نام آخرين شكار قاتل(تهران: فراز،،1366 ص 213)درباره مرگ مجيد سالك  محمودي كه در اختيار دادستاني وقت تهران بود مي نويسد: «ساعت 21 و 30 دقيقه هشتم خرداد،65 در حالي  كه عازم مأموريتي بودم و از خيابان هاي نزديك دادسرا مي گذشتم، پيام رسيد كه فوراً با دادسرا تماس بگيرم. وقتي به دادسرا آمدم نگهبان گفت كه گويا يك نفر زنداني در زندان قصر خودكشي نموده است. با زندان قصر تماس تلفني گرفتم. جانشين رئيس زندان سرگردي بود كه با ناراحتي بسيار اعلام نمود مجيد در بند مجرد خودش را كشته است.»
بر اساس گزارش بازپرس قتل وقت و دادستان عمومي و انقلاب تهران، مجيد سالك  محمودي پس از گرفتن آبگوشت افطاري خود، در همان فرصت صرف غذا كه دست ها و پاهايش را باز كرده بودند، خود را با طنابي كه از حاشيه پتوهاي سلول درست كرده بود خفه كرد. شايد اگر ماجراي مجيد و زناني كه تعداد واقعي شان هيچ وقت معلوم نشد به درستي كالبدشكافي مي شد، ديگر شاهد وقوع ماجراهاي بغرنجي نظير «خفاش شب» و «قاتل عنكبوتي مشهد» نبوديم.
منبع: مجله زنان، شماره 109]]>
</TEXT>
</DOC>
<DOC>
<DOCID>HAM2-841013-076</DOCID>
<DOCNO>HAM2-841013-076</DOCNO>
<ORIGINALFILE>/1384/841013/news/_havad.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستگيري اعضاي باندي كه دو ميليارد ريال سرقت كردند]]>
</TITLE>
<TEXT>
<![CDATA[گروه حوادث: سارقان حرفه اي كه با همدستي صندوقدار بانك اقدام به سرقت يك ميليارد و 769 ميليون ريال از يكي از بانك هاي كرج كرده بودند با تلاش ماموران پليس كرج شناسايي و دستگير شدند.
به گزارش همشهري، سردار رضا زارعي فرمانده نيروي انتظامي استان تهران درخصوص نحوه شناسايي و دستگيري اين سارقان گفت: مقارن ساعت 6 صبح مورخه نهم دي ماه سال جاري واحد گشت انتظامي در ميدان امام حسين كرج به خودرو پژو 206 مشكي رنگي مظنون شده كه پس از متوقف كردن خودرو توسط سه اكيپ گشت نسبت به بازرسي خودرو اقدام شد. بدين ترتيب ماموران حين بازرسي از خودرو با يك چمدان و 2 عدد ساك مواجه شدند اما راننده جوان خودرو 206 بلافاصله پشت فرمان قرار گرفته و زماني كه قصد فرار از محل را داشت ناگهان يكي از ماموران خود را به داخل خودرو انداخته و پس از حركت راننده و فرار به سمت چهار راه مصباح شهرستان كرج با راننده درگير شد كه سرانجام خودرو با وارد شدن به فضاي سبز وسط بلوار با درختي برخورد كرد. در اين ميان و با توجه به تعقيب دو نفر ديگر اكيپ گشت انتظامي خودرو ياد شده بلافاصله در محل حاضر و راننده را دستگير كردند. اين در حاليست كه پس از گذشت دقايقي يك دستگاه خودرو 405 نوك مدادي ديگري در محل حضور كه قصد زير گرفتن ماموران و فراري دادن متهم دستگير شده را داشت كه پس از برخورد با درب خودرو نيروي انتظامي و شليك هاي ماموران از محل متواري شد.
براين اساس ماموران در بررسي هاي اوليه متوجه شدند در داخل چمدان و ساك هاي ياد شده مبلغ 230 ميليون و 505 هزار و 750 ريال وجه نقد و مبلغ 360 ميليون و 250 هزار ريال تراول چك هاي 500 هزار ريالي و 28 فقره دسته چك 100 برگي ممهور به مهر يكي از بانك هاي كرج كشف شد كه در پي آن ماموران با مراجعه به محل بانك و بررسي هاي اوليه با تخريب بخشي از ديواره بانك مواجه شدند اما در تحقيقات تكميلي و استفاده از شگردهاي علمي مشخص شد اين تخريب ساختگي است.
بدين ترتيب متهم دستگير شده به نام عليرضا ص 22 ساله جهت بررسي ها و انجام تحقيقات به شعبه يكم مبارزه با سرقت و جرايم جنايي اداره آگاهي شهرستان كرج منتقل و در تحقيقات اوليه منكر هرگونه سرقتي شد اما در ادامه بازجويي ها سرانجام معترف شد كه به اتفاق دو تن از همدستانش به نام هاي عليرضا ص و ناصر كه در خودرو پژو 405 بودند به يك بانك رفته و اقدام به سرقت كردند.
در اين ميان ماموران پس از بررسي محل سرقت با توجه به ساختگي بودن تخريب ديوار متوجه شدند كه ورود سارقان به بانك از درب پشتي بانك و از داخل كوچه فرعي از خيابان شهيد جزايري صورت گرفته. اين در حاليست كه با توجه به قفل بودن درب ورودي بانك احتمال اين كه سارقان به كليدهاي آن دسترسي داشتند افزايش يافت.
براين اساس در بازرسي هاي صورت گرفته و تحقيقات به عمل آمده از رئيس و مسئول پرداخت و مدير سرپرستي بانك مشخص شد، صندوق اصلي بانك باز شده و كليه وجه نقد و چك پول ها به مبلغ يك ميليارد و 769 ميليون ريال و تعداد 75 جلد دسته چك و مقدار 5 ميليون و 822 هزار ريال سفته و تعداد 10 عدد مهر هاي مختلف مربوط به پرداخت وجه نقد و چك از بانك ها به سرقت رفته است.
ماموران حين بررسي از بانك و با توجه به حضور كاركنان بانك و تحقيقات شفاهي در محل بانك، به يكي از كارمندان كه مسئول صندوق و عامل پرداخت بود، با هويت مسعود ش مظنون و وي را پس از انتقال به اداره آگاهي مورد بازجويي قرار دادند چرا كه احتمال همدستي يكي از كارمندان بانك با سارقان با توجه به ورود آسان سارقان بسيار افزايش يافت.
در اين ميان كارمند بانك در ابتدا منكر هرگونه ارتكاب به سرقت شد اما با جمع آوري دلايل و مدارك كافي و مستند سرانجام اين شخص لب به اعتراف گشود و اظهار داشت از حدود 4 ماه پيش شخصي به نام عليرضا ص به من پيشنهاد سرقت از بانكي كه در آن مشغول به كار هستم را داد. من در ابتدا از قبول پيشنهاد خودداري كردم اما از يك ماه پيش وسوسه شده و با همدستي سه تن از سارقان نقشه و زمان سرقت از بانك را كشيديم.بنابر اين از روي تمامي كليد هاي گاوصندوق و درب هاي ورودي و خروجي بانك يك كپي ساخته و در اختيار سارقان قرار دادم. در اين ميان شماره رمز گاو صندوق را كه روزانه از سوي رئيس بانك تغيير مي يافت را نيز به سارقان دادم.اين در حاليست كه نحوه خاموش كردن دزدگير بانك را نيز به آنها آموزش دادم.بدين ترتيب دو متهم دستگير شده پس از مواجهه حضوري، انجام سرقت را با همكاري يكديگر و دو تن ديگر قبول كردند.
براين اساس ماموران دايره يكم مبارزه با سرقت و جرايم جنايي با استفاده از چهار اكيپ ويژه در سطح شهرستان كرج و شهرك هاي اقماري با توجه به اعترافات كارمند بانك و سارق دستگير شده مبني بر اين كه شخص ديگري(راننده پژو متواري)با آنها همدستي داشته پدر متهم در تاريخ 9/10/84 دستگير و بلافاصله منزل وي تحت كنترل قرار گرفته و پس از اخذ حكم قضايي مورد بازرسي قرار گرفته اما متهم در منزل نبود اين در حاليست كه مبلغ 980 ميليون ريال در منزل كشف شد.
سردار زارعي فرمانده نيروي انتظامي استان تهران با اشاره به ضعف موجود در سيستم حفاظتي و مديريتي اين بانك گفت: نداشتن سيستم حفاظتي و ايمني اعم از دزدگير، سيستم هشدار دهنده، ضعف حفاظت فيزيكي از نظر سيستم هاي قفل و درب هاي ورودي، ضعف مديريت در بانك و ارتباط غيرمتعارف كارمند بانك با ديگران، اعتماد بيش از حد رئيس بانك به عامل پرداخت و قراردادن كليد دوم گاو صندوق مخصوص رئيس بانك و رمز آن در اختيار وي از جمله عوامل اساسي وقوع سرقت است.وي تأكيد كرد: كليه مسئولان شعب بانك هاي مختلف مسئول جلوگيري از وقوع اين گونه سرقت ها با بالا بردن سيستم هاي حفاظتي از بانك هستند كه در اين ميان نيروي انتظامي آماده ارايه هرگونه خدمت به بانك ها است.
در اين ميان، با توجه به كشف يك ميليارد و 560 ميليون و 294 هزار ريال از وجوه مسروقه تحقيقات پليسي جهت دستگيري متهم فراري و كشف ساير وجوه نقد ادامه دارد.]]>
</TEXT>
</DOC>
<DOC>
<DOCID>HAM2-841013-077</DOCID>
<DOCNO>HAM2-841013-077</DOCNO>
<ORIGINALFILE>/1384/841013/news/_havad.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[حادثه در جهان]]>
</TITLE>
<TEXT>
<![CDATA[خودكشي پس از قتل عام دسته جمعي
آسوشيتدپرس: پليس واشنگتن اجساد پنج نفر را كه به نظر مي رسد ابتدا توسط يكي از قربانيان به قتل رسيده و سپس فرد ضارب خودكشي كرده باشد در منزلي در حوالي واشينگتن پيدا كرد.
به گزارش پليس منطقه زماني كه نيروهاي پليس به دنبال يك تماس تلفني از ماجرا اطلاع پيدا كرده و به محل اعزام شدند با اجساد پنج نفر كه سه مرد و دو زن بودند رو به رو شدند.
به گزارش همسايگان و شاهدان عيني اين حادثه , مردي كه تقريبا بيست سال سن داشته پس از شليك چندين گلوله ممتد در خانه، بيرون آمده و سپس در مقابل همگان با شليك گلوله اي به مغز خود خودكشي مي كند. پليس پس از جستجوي وسائل همراه مقتولان به آدرس ديگري دست پيدا كرده و زماني كه به منزل فوق مراجعه مي كند با جسد يك زن ديگر نيز رو به رو مي شود. پليس هنوز موفق به كشف هويت تمامي مقتولان نشده و تحقيقات بيشتر در اين زمينه ادامه دارد. پليس علاوه بر جنازه مقتولان جنازه سگي را كه مورد اصابت چندين گلوله قرار گرفته بود نيز پيدا كرد.
كودك 5 ماهه آمريكايي در كنار اجساد والدينش گريه كرد
ديلي نيوز: يك كودك پنج ماهه آمريكايي، ديروز پس از 48 ساعت تنها ماندن در كنار اجساد پدر و مادرش در خانه اي در نيويورك عاقبت با كمك پليس نجات يافت.
براساس اين گزارش، نلسون مورنا 43 ساله پدر اين كودك، روز حادثه پس از به قتل رساندن همسر 24 ساله اش آنجلا تن كه طي يك درگيري خانوادگي و با ضربات متعدد چاقو صورت گرفت، به وسيله همان چاقو اقدام به خودكشي كرد كه در اين بين كودك پنج ماهه تنها شاهد ماجرا بود.
به گفته پليس، دو روز بعد زمانيكه همسايگان پليس را از موضوع باخبر كردند، آنها به محل مذكور رفته و كودك را كه در حال گريه كنار اجساد والدينش بود به بيمارستان انتقال دادند كه بدين ترتيب از مرگ حتمي نجات يافت.
پيگيري پليس در مورد اين حادثه و بررسي جزييات آن همچنان ادامه دارد.]]>
</TEXT>
</DOC>
<DOC>
<DOCID>HAM2-841013-078</DOCID>
<DOCNO>HAM2-841013-078</DOCNO>
<ORIGINALFILE>/1384/841013/news/_havad.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[سارق مسلح در صحنه بازسازي حادثه]]>
</TITLE>
<TEXT>
<IMAGE>/1384/841013/news/011958.jpg</IMAGE>
<![CDATA[
گروه حوادث:  پاهايشان مي لرزيد. چشمانشان را بسته بودند و دستهايش دستبند داشت. هر دو پشيمان و پريشان، ولي   پشيماني كه هيچ سودي براي آنها نداشت. به محض ديدن اتومبيل پليس كه كنار حجله محمدرضا فروزان توقف كرد، مردم و اهالي محل دور بانك جمع شدند. آن قدر عصباني بودند كه اگر مأموران پليس آنجا نبودند، شايد مردم انتقام طفل سه ساله محمدرضا فروزان را از آن دو جاني مي گرفتند.در حلقه حاصل چند پليس محمد.پ و وحيد.ح(25 و 22 ساله)در حالي كه به پايشان زنجير بود وارد بانك شدند.
حجت اسدي(بازپرس پرونده)، كه در محل حاضر بود از مأموران آگاهي خواست تا اسلحه مكشوفه را در اختيار محمد قرار دهد و يك عدد كلت از كيسه نايلوني بيرون آورده و پس از حصول اطمينان از خالي بودن، آن را به دست محمد دادند. سپس محمد كه دستانش را باز كرده بودند در حضور قاضي توضيح داد: آن روز تازه از خرم آباد رسيده بوديم و بانك را مدنظر قرار داده بوديم.
ساعت 30/13 وارد بانك شديم. رئيس بانك پشت ميز نشسته بود. به سمت وي رفتم و با او شروع به صحبت كردم. مامور بانك به سمت در رفت تا در را قفل كند. سريعاً  پشت سر او رفتم و كليد را از وي گرفتم. در را قفل كرده اسلحه را از پيراهنم بيرون آوردم. رئيس بانك را تهديد كردم وحيد مراقب كارمندان بود تا كسي با پليس تماس نگيرد. ديوانه وار شليك مي كردم. اولين تير به كامپيوتر يكي از اپراتورهاي بانك خورد. دومين تير به سقف و همين طور شليك مي كردم تا اين كه به پشت پيشخوان بانك رسيدم.مقداري پول و تراول چك از آن جا برداشته و به قصد خارج شدن به طرف در رفتم. در اين حين رئيس بانك(مرحوم)به طرفم آمد ابتدا به او اخطار دادم از من فاصله بگيرد ولي پس از اين كه ديدم او به من نزديك مي شود به او شليك كردم.
وي ادامه داد: در اين حين قصد شليك بعدي را به طرفش داشتم كه گلوله در خان لوله سلاح گير كرد و موفق نشدم. سپس تعدادي از مردمي كه خارج از بانك ايستاده بودند و كارمندان بانك به سمت من حمله كردند و مرا خلع سلاح كردند. صداي آژير پليس را كه شنيدم متوجه شدم، به دام پليس افتاده ام.ابتدا قصد داشتم با اسلحه خودزني كنم ولي فشنگ در خان  گير كرده بود و فرصت اين كار را نيافتم.اين گزارش حاكي است، سيد حميدرضا طباطبايي - دادستان عمومي و انقلاب اصفهان- پس از وقوع اين حادثه، ضمن حضور در محل وقوع و تسليت به خانواده وي گفت: سارقان مسلح محارب و حكمشان مرگ است. وي از رسيدگي سريع و خارج از نوبت اين پرونده در دستگاه قضايي خبر داد. وي افزود: دستيابي به تكنولوژي و توسعه بدون امنيت و محيط امن و سالم غيرممكن است و دادسراي عمومي و انقلاب اصفهان و ضابطان اين مجموعه در جهت رسيدن به امنيت شهر اصفهان از هيچ كوششي دريغ نخواهند كرد.]]>
</TEXT>
</DOC>
<DOC>
<DOCID>HAM2-841013-079</DOCID>
<DOCNO>HAM2-841013-079</DOCNO>
<ORIGINALFILE>/1384/841013/news/_informatic.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[در انتظار بازگشت كاوشگر
استارداست پيش از پرواز]]>
</TITLE>
<TEXT>
<IMAGE>/1384/841013/news/011934.jpg</IMAGE>
<IMAGE>/1384/841013/news/011943.jpg</IMAGE>
<![CDATA[
پارس اسكاي: آژانس فضايي آمريكا، ناسا، مي گويد مطمئن است كه مي تواند كپسول حاوي نمونه هاي جمع آوري شده از يك دنباله دار را ماه جاري به سلامت به زمين بنشاند. ماموريت موسوم به استارداست(غبار ستاره)تقريبا دو سال قبل مواد غبارآلود دنباله دار وايلد-2 را به دام انداخت و محموله ارزشمند خود را قرار است روز 15 ژانويه به زمين بازگرداند. كپسول حاوي نمونه ها با سرعتي كه تاكنون براي اشياي مصنوع بشر سابقه نداشته وارد جو زمين خواهد شد و سپس براي فرودي نرم در صحراي يوتا تلاش خواهد كرد. دانشمندان و مهندسان ناسا معتقدند كه سيستم چتر فرود قادر به انجام فرودي موفق خواهد بود. با اين حال آنها مشكلاتي كه گريبانگير يك كاوشگر نمونه بردار ديگر به نام جنسيس شد را از ياد نخواهند برد. چترهاي آن كاوشگر سال گذشته هنگام فرود باز نشد و به زمين سقوط كرد. اعضاي تيم استارداست گفتند مطمئن هستند كه آن حادثه تكرار نخواهد شد، با اين حال خود را براي مقابله با هرگونه وضعيت اضطراري آماده كرده اند. اد هرست، مدير سيستم هاي استارداست، گفت: «ما از جنسيس درس هاي لازم را آموخته ايم و فرآيند نفس گير و وسيعي را براي بررسي بازگشت كپسول استارداست طي كرده ايم. هميشه اين خطر جزئي وجود دارد كه يك جاي كار هنگام بازگشت ايراد پيدا كند، اما به عقيده ما احتمال آن در حال حاضر خيلي كم است.» تام داكسبري، مدير پروژه استارداست، هم گفت: «كپسول بازگشت خيلي كوچك اما بسيار سخت و مقاوم است. در صورت باز نشدن چتر يا فرودي دشوار، مطمئن هستيم مي توانيم اين ماموريت را با موفقيت تكميل كنيم.»
مناظر حيرت انگيز
كاوشگر استارداست از يك سفر 8/4 ميليارد كيلومتري در اطراف منظومه شمسي كه هفت سال طول كشيد به زمين بازمي گردد، سفري كه نقطه اوج آن برخورد نزديك با دنباله دار 81 پي/وايلد- 2 در روز جمعه دوم ژانويه 2004 بود كاوشگر در جريان عبور از كنار دنباله دار، بيش از 70 عكس از آن برداشت و انبوهي اطلاعات و داده ها را جمع آوري كرد كه دانشمندان هنوز سرگرم مطالعه آنها هستند.آن عكس كه در آن زمان بهترين تصاوير با نماي نزديك از هسته يك دنباله دار بود اطلاعات تازه زيادي را آشكار مي كرد. آن تصاوير يك كوه پرنده آبله رو كه گاز و غبار از آن فوران مي كرد را نمايان مي ساخت.دان برانلي، محقق ارشد اين پروژه گفت: «وقتي كاوشگر به دنباله دار رسيد، براي نخستين بار مشخصات باورنكردني سطح آن مثل پرتگاه هاي تند، بلندي هاي لبه دار، قله هاي تيز و مشخصات زياد ديگري را ديديم و عجيب اين كه قبلا در هيچ يك از اجرام منظومه شمسي شاهد چنين مشخصاتي نبوده ايم» استارداست از ميان گاز و غبار برآمده از اين جرم كه همان دنباله آن است گذشت و ذرات آن را در ماده اي به نام اروژل به دام انداخت. چگالي اروژل بسيار كم است و 8/99 درصد آن از هوا تشكيل شده. آن نمونه ها در يك كپسول جاسازي شد و همين محفظه است كه كاوشگر استارداست در پرواز از كنار زمين پرتاب خواهد كرد.
كتابخانه فضايي
اين كپسول 46 كيلوگرمي با سرعت 13 كيلومتر در ثانيه وارد اتمسفر خواهد شد و   ردي روشن در آسمان شمال غربي آمريكا از خود به جا خواهد گذاشت. سپس چترهاي فرود باز شده و محفظه را به آرامي در يك پايگاه نيروي هوايي در ايالت يوتا بر زمين خواهد نشاند. پژوهشگران انتظار دارند مطالعات آنها به روي نمونه هايي كه در فاصله 389 ميليون كيلومتري زمين جمع آوري شده، به درك نحوه شكل گيري دنباله دارها و همچنين شناخت نخستين روزهاي تاريخ منظومه شمسي كمك كند. داده هاي شيميايي و فيزيكي به دام افتاده در اين ذرات مي تواند حاوي مواد تشكيل دهنده سيارات باشد و نحوه تشكيل كرات را روشن كند. دكتر برانلي گفت: «ماموريت ما استارداست(غبار ستار)نام دارد چون به اعتقاد ما برخي از ذرات موجود در اين دنباله دار از خورشيد و سيارات قديمي تر است و در اطراف ساير ستارگان تشكيل شده است. ما از اين دنباله دار به عنوان نوعي كتابخانه استفاده مي كنيم. اين جرم آسماني مصالح ساختماني منظومه شمسي را به دام انداخته، آنها را دور از خورشيد در دماي پايين براي چهارونيم ميليارد سال حفظ كرده و اكنون در فضا رها كرده است و حالا ما آن مواد را به تله انداختيم.»]]>
</TEXT>
</DOC>
<DOC>
<DOCID>HAM2-841013-080</DOCID>
<DOCNO>HAM2-841013-080</DOCNO>
<ORIGINALFILE>/1384/841013/news/_informatic.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[رقابت هاي كلامي روي درك تصوير تأثير مي گذارد
راست ببين، درست ببين]]>
</TITLE>
<TEXT>
<IMAGE>/1384/841013/news/011946.jpg</IMAGE>
<![CDATA[
گروه دانش و فناوري- احسان لطفي: با عقل زياد جور در نمي آيد. اما شايد نصب چراغ هاي راهنما در سمت راست خيابان آمار عبورهاي غيرمجاز از آنها را كم كند، مخصوصاً در باره راننده هايي كه ادعا مي كنند رنگ چراغ را تشخيص نداده اند.
داستان، هنوز اين قدرها هم كاربردي نشده اما محققان دانشگاه كاليفرنيا فعلاً به تأثير زبان بر روي فرآيند درك تصوير پي برده اند: آزمايش هاي اين محققان نشان مي دهد كه وقتي رنگ ها در سمت راست ميدان ديد قرار مي گيرند، تشخيصشان براي انسان ها راحت تر مي شود و دليلش هم ظاهراً به نقش زبان و كلام برمي گردد چون اطلاعات سمت راست ميدان ديد، در همان قسمتي از مغز تحليل مي شود كه مسئوليت پردازش زباني و كلامي را هم برعهده دارد.
ايده تأثير زبان بر درك تصوير، بخشي از يك نظريه بزرگ تر به نام نظريه ورف است كه مي گويد ميان شاخه هاي گرامري زباني كه فرد تكلم مي كند و چگونگي درك او از جهان و رفتارش در آن، يك رابطه سازمان يافته وجود دارد. مثلاً قضاوت يك انگليسي زبان در باره رنگ هايي كه در مرز بين آبي و سبز قرار دارند، با نظر كسي كه به زبان تاراهومارا صحبت مي كند متفاوت است. تاراهومارا، زباني است كه در بعضي از مناطق مكزيك تكلم مي شود و در آن براي آبي و سبز فقط يك كلمه وجود دارد.
با توجه به اين شواهد و همين طور جزئيات فرآيند پردازش زبان در مغز محققان فكر كردند كه اگر زبان چنين قابليتي داشته باشد. بايد فقط روي سمت راست ميدان ديد اين تأثير را بگذارد.
براي آزمايش اين نظر، آنها از 13 نفر خواستند كه رنگ متفاوت را از بين مجموعه اي از مربع هاي رنگي تشخيص بدهند. در آزمايش اول، همه مربع ها آبي بودند و شدت رنگ يكي، با بقيه تفاوت داشت. در آزمايش دوم، از دو رنگ آبي و سبز استفاده شد. اين بار شركت كنند ها وقتي كه رنگ متفاوت در سمت راست ميدان ديدشان قرار مي گرفت، آن را زودتر تشخيص مي دادند. در حالي كه عوض كردن جاي مربع در آزمايش اول، هيچ تأثيري روي سرعت تشخيص شركت كنندگان نگذاشت و اين از نظر محققان مي تواند به بخش كلامي ماجرا مربوط باشد. يعني چون در آزمايش دوم، رنگ ها، اسم متفاوتي دارند. مغز مي تواند در صورت قرار گرفتن سوژه ها در ناحيه مناسب، رنگشان را زودتر تشخيص دهد.
براي اطمينان بيشتر از درستي نتايج، تيم تحقيقاتي آزمايش ها را دوباره تكرار كرد و اين بار از شركت كننده ها خواست كه همزمان با پاسخ به سؤال، يك عدد 8 رقمي مرتباً تكرار كنند تا در كاركرد كلامي و زباني مغز، اختلال ايجاد شود.
پيش بيني درست بود و نتايج آزمايش نشان داد كه با اين كار، اختلاف زمان تشخيص رنگ ها در دو حالت كاهش پيدا مي كند. ظاهراً آزمايش ها نظريه ورف را تأييد مي كنند. البته فقط در سمت راست ميدان ديد!
منبع: bbc news.com]]>
</TEXT>
</DOC>
<DOC>
<DOCID>HAM2-841013-081</DOCID>
<DOCNO>HAM2-841013-081</DOCNO>
<ORIGINALFILE>/1384/841013/news/_informatic.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[تشابه دي ان آ انسان و سگ]]>
</TITLE>
<TEXT>
<IMAGE>/1384/841013/news/011937.jpg</IMAGE>
<![CDATA[
مهتاب صفرزاده خسروشاهي: پژوهشگران مركز تحقيقات دانشگاه هاروارد، 8 دسامبر 2005 دي ان آ سگي را رمزگشايي كرده و به بررسي جزئيات ساختاري و ژنتيكي آن پرداختند. در اين پژوهش، رشته دي ان آ سگ ماده به نام تاشا را جدا كرده و به رمزگشايي و پژوهش درباره آن پرداختند. دكتر اريك لندر، سرپرست گروه تحقيقاتي مركز تحقيقات دانشگاه هاروارد دراين باره گفت: «معتقديم با شناسايي ساختار ژنتيكي سگ يا بهتر بگويم گونه سگ سانان به نكات تازه اي درباره علل ابتلاي انسان و حيوانات به بيماري هاي ژنتيكي چون انواع سرطان ها، بيماري هاي قلبي، آب مرواريد، نابينايي، ناشنوايي و حملات صرع دست يابيم و علت آسيب پذيري انسان و حيوانات را در مقابل اين بيماري ها شناسايي كنيم. از سوي ديگر احتمال مي دهيم تعداد ژن هاي انسان كمتر از آن چيزي باشد كه پيش از اين تصور مي شد.»
دكتر لندر درباره انتخاب اين ماده سگ گفت: «تاشا، از ميان بيش از صد نمونه انتخاب شد چرا كه دي ان آ اين سگ به صورت ويژه براي بررسي 4/2 ميليون پيوند شيميايي موجود در ساختار ژنتيكي اين رشته دي ان آ جالب، كامل و مورد توجه بود؛ شايد نمونه هاي ديگر نيز ويژگي هايي داشتند اما ساختار ژنتيكي دي ان آ و پيوندهاي شيميايي موجود در دي ان آ تاشا، بسيار كامل و سالم بود.»
پژوهشگران مركز تحقيقات دانشگاه هاروارد مي گويند پژوهش هاي انجام شده بر روي دي ان آ اين سگ بسيار دقيق تر و كامل تر از بررسي هايي است كه در سال 2003 روي يك نمونه انساني(مردي به نام شَدو)صورت گرفته است. هر چند پيش از اين نيز دي ان آ موش، موش صحرايي، شامپانزه، مرغ و انسان مورد بررسي قرار گرفته بود؛ اما پژوهش هاي در حال انجام بر روي دي ان آ اين سگ به مراتب كامل تر است.
دكتر لندر اظهار داشت: «در مقايسه؛ ساختار دي ان آ دو سگ، بسيار متفاوت است و اين مسأله با توجه به شباهت هاي رفتاري سگ ها بسيار تأمل برانگيز است؛ اما در انسان ها با وجود تفاوت در بسياري مشخصه ها، ساختار دي ان آ تشابه هاي بسياري را نشان مي دهد. با وجود تفاوت در ژن ها- بدون در نظر گرفتن شباهت هاي اساسي در ساختار ژن ها- با مقايسه ژن دو سگ نمي توان دريافت اين ژن مربوط به كدام گونه است چرا كه از جهت ساختارهاي پايه اي، بسيار به هم شبيه هستند.»
پژوهش هاي بيشتر نشان داد در طول رشته دي ان آ گونه سگ سانان كدها يا بخش هاي كليدي وجود دارد كه احتمال مي رود از اين جايگاه، ژن ها در معرض جهش بوده و جاندار دچار بيماري ژنتيكي مي شود؛ و نكته قابل تأمل اين كه اين جايگاه ها در دي ان آ انسان نيز ديده شده است.
دكتر لندر در اين زمينه گفت: «شناسايي ژن هاي گونه سگ سانان، راهگشايي جهت تسلط بر ساختار ژنتيكي انسان است. در حقيقت يافتن علت بسياري از بيماري هاي ژنتيكي در حيوانات آسان تر از انسان است و به اين ترتيب مي توان با شناسايي ژنوم سگ و شناسايي نواحي مستعد بيماري در رشته دي ان آ، شيوه مبارزه با جهش ژني و در نتيجه كنترل بيماري هاي ژنتيكي را يافت.»
ويليام تروسول، از مركز بين المللي پژوهش و سلامت سگ سانان آمريكا گفت: «هر چند پژوهش بر روي دي ان آ هر سگ به هزينه اي معادل 2 ميليون دلار نياز دارد اما با اين پژوهش ها مي توان به افق هاي روشني دست يافت و انسان و ساير جانداران را در مقابل بيماري هاي ژنتيكي مصون داشت. سعي داريم تا با شناسايي بيشتر ژنوم سگ، به ويژه بخش هاي انتقال دهنده، صفات ارثي، ژنوم سگ را از صفات معيوب(ژن هاي معيوب)، پاك كنيم و با دستيابي به ژنومي كاملاً سالم، مانند آن را نيز در انسان پياده كنيم و ژن هاي انسان را نيز سالم سازي كنيم.»
دكتر لندر درباره روند كار و ميزان پيشرفت پژوهش ها گفت: «هر چند پژوهش ها در مرحله ابتدايي است اما اطمينان داريم كه با تلاش و تحقيق بيشتر، بر ساختار دي ان آ و ژن ها مسلط شويم تا حتي صفات ژني معيوب اما نهفته را نيز شناسايي كرده و از بين ببريم. نخستين گام پس از پاكسازي ژنوم سگ، توله هاي متولد شده از اين سگ ها را بررسي خواهيم كرد تا در صورت نتيجه بخش بودن تلاش ها، مانند آن را نيز در انسان آغاز كنيم.»
منبع: مؤسسه اطلاع رساني توسعه فناوري زيستي]]>
</TEXT>
</DOC>
<DOC>
<DOCID>HAM2-841013-082</DOCID>
<DOCNO>HAM2-841013-082</DOCNO>
<ORIGINALFILE>/1384/841013/news/_informatic.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[سروصداي زياد بيمارستان، هم بيمار را اذيت مي كند و هم پرستاران را
بيمارستان تشديد كننده بيماري است]]>
</TITLE>
<TEXT>
<IMAGE>/1384/841013/news/011940.jpg</IMAGE>
<![CDATA[
گروه دانش و فناوري- ذوالفقار دانشي: حتي فلورانس نايتينگل هم فكر مي كرد تمام سر و صداهاي بيمارستان آزاردهنده هستند. او در كتابش «نكاتي در مورد پرستاري» كه در سال 1859 به چاپ رسيد نوشته است: صداهاي غيرضروري، سنگدلانه ترين سوءاستفاده از پرستاري يك بيمار است. اين آزار و اذيت مي تواند بيماري او را تشديد كند و حالت مساعد او را وخيم تر كند.
بيمارستانهاي عصر ويكتوريا امروزه به موزه تبديل شده اند، اما بررسي ها نشان داده است مشاهدات نايتينگل حتي براي بيمارستان هاي بسيار پيشرفته امروزي هم بسيار دقيق است. نتايج اين بررسي ها نشان مي دهد شدت صدا در طول پنجاه سال گذشته رشدي صعودي داشته و به همين اندازه آسيب هاي بيماران و كارمندان بيمارستانها هم تشديد شده است.
پژوهشگران دانشگاه جان هاپكينز به بررسي مشكل سر و صدا در بيمارستانها پرداختند و فهميدند نسخه امروزي «سنگدلانه ترين سوءاستفاده در پرستاري»، كار كردن در شرايط پرتنش است. پرستارها به دليل سر و صداي زياد، نمي توانند دستور العمل ها را به خوبي بشنوند و اين مي تواند اختلالهايي در روند احياي بيمار ايجاد كند و در نهايت خطر اشتباهات پزشكي را افزايش دهد.
به اينها اضافه كنيد نتايج دو تحقيق ديگر را كه نشان مي دهد آلودگي صوتي مي تواند سبب افزايش خطر حمله قلبي و فشار خون بالا شود. به نظر مي رسد محيط زندگي ما خودش به يك مشكل جدي سلامت عمومي تبديل شده است.
ماجراي اين تحقيق از آنجا آغاز شد كه معاون رئيس بيمارستان جان هاپكينز در بالتيمور، از الين بوش ويشنياك و جيمزوست، متخصصان آكوستيك درخواست كرد سطح سر و صداي موجود در بخش مراقبت هاي ويژه اطفال(picv)را تحليل كنند و راهكارهايي را براي حل اين مشكل ارائه دهند. متخصصان هم به جاي بخش مراقبت هاي ويژه، تمام بيمارستان را بررسي كردند و سر و صداي بيست و چهار ساعته جاي جاي بيمارستان را اندازه گيري كردند. با اطلاعات به دست آمده آنها تصوير صوتي محيط بيمارستان را رسم كردند و نتيجه اي غيرقابل انتظار به دست آوردند: تصوير كركننده بود!
همه جا زير استاندارد!
سازمان بهداشت جهاني در سال،1995 مقرراتي را در مورد وضعيت سر و صداي بيمارستانها تدوين كرده بود كه براساس آن، حداكثر صداي مجاز در اتاق بيمارستان 35 دسي بل است. تحقيقات نشان مي دهد شايد هيچ بيمارستاني را نتوان پيدا كرد كه به چنين آرامشي دست پيدا كرده باشد.
در بيمارستان جان هاپكينز، متوسط شدت صدا در بيمارستان سير صعودي داشته، به طوري كه از 57 دسي بل در سال 1960 به 72 دسي بل و سر و صداي شبانگاهي هم از 42 دسي بل به 60 دسي بل افزايش پيدا كرده است. اين بررسي در شهرهاي مختلفي چون اسلام آباد، آتن، نايروبي و سراسر ايالات متحده نيز انجام شده و همه به نتايج مشابهي دست يافته اند.
اما اين همه سر و صدا از كجا ناشي مي شود؟ بياييد نگاهي به تجهيزات درون بخش مراقبت هاي ويژه اطفال بياندازيم: هر تخت را انواع وسايل مراقبتي احاطه كرده كه يا مدام بوق مي زند، يا پمپ هايي دارند كه صداي مزاحم توليد مي كند و يا آژيري كه هرازگاهي به صدا درمي آيد. صداي بلند گو كه پزشك يا پرستاري را فرامي خواند، غلغله پزشكان، پرستاران، بيماران، خانواده ها و ملاقات كنندگان كه هر يك تلاش مي كند بلندتر صحبت كند تا صدايش شنيده شود، همراه با صداي اين تجهيزات الكترونيكي سبب مي شوند بخش مراقبت هاي ويژه تا بدين حد شلوغ باشد. اين وضعيت مشابه اثر يك مهماني نيمه رسمي است، هر كس سعي مي كند بلندتر صحبت كند تا صدايش از ميان غلغله فزاينده محيط شنيده شود.
اتفاقاً همين پديده از عوامل بروز خستگي مفرط بين كاركنان بيمارستان هم هست، زيرا مجبورند هم بلندتر صحبت كنند و هم با دقت بيشتري به صحبت هاي بقيه گوش بدهند.
افزايش فشار خون
بيماران حتي يك شب خواب راحت هم در بيمارستان ندارند. درست است كه راهروهاي بيمارستان در شب خلوت است، اما سر و صداي تهويه قوي بيمارستان و بيپ بيپ تجهيزات مراقبتي، بيشتر شرايطي شبيه به يك سوپرماركت شبانه روزي را فراهم مي كند تا محلي براي استراحت وآسايش بيماران.
علاوه بر اينها، تحقيقات ديگري كه در ميشيگان و برلين انجام شده، نشان مي دهد آلودگي صوتي مي تواند فشار خون را افزايش دهد و خطر ابتلا به حمله هاي قلبي را نيز زياد كند اين تحقيقات نشان مي دهد افزايش متوسط شدت صدا به مقدار 10 دسي بل، فشار خون سيستوييك را 2 ميلي متر جيوه افزايش مي دهد و اگر متوسط صدا 13 دسي بل افزايش يابد، فشار خون ديالوستيك هم 2 ميلي متر جيوه افزايش مي يابد. از سوي ديگر، حضور طولاني مدت در محيط هاي پرسر و صدا مي تواند خطر حمله قلبي را 50 درصد افزايش دهد.
سالن هاي ساكت تر
پژوهشگران جان هاپكينز توانستند دو راه حل مناسب براي كاهش سر و صداي محيط پيدا كنند. آنها با بررسي سقف بيمارستان فهميدند نمي توان از سفال هاي صداگير معمولي استفاده كرد، چرا كه اين مواد شرايط مناسبي را براي رشد ميكروبها و عوامل عفوني فراهم مي كنند. اما بوش ويشنياك و وست دور عايقهاي صوتي فايبرگلاس را با اليافهاي آنتي باكتريال پوشاندند، در نتيجه عايق صداگيري به دست آمد كه كاملاً بهداشتي بود و مي شد در بيمارستانها مورد استفاده قرار بگيرد. اين عايقها توانست بخشي از صداهاي زمينه را جذب كند و از شدت سر و صدا بكاهد. از سوي ديگر براي كاستن صداي فراخوان پزشكان و پرستاران، به هر يك از آنها يك بيسيم دستي كوچك دادند.
مجموعه اين راه حل ها از شدت سر و صدا كاست، اما نه به آن اندازه اي كه استاندارد who مقرر كرده است. از اين رو بهتر است راه حل دوم را كه راه حل ساده تري است و فلورانس نايتينگل صد و پنجاه سال قبل پيشنهاد داده بود انتخاب كنيم: استفاده از گوشي.
منبع:l a times
28 nov 2005]]>
</TEXT>
</DOC>
<DOC>
<DOCID>HAM2-841013-083</DOCID>
<DOCNO>HAM2-841013-083</DOCNO>
<ORIGINALFILE>/1384/841013/news/_informatic.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[روش جديد درمان قلب]]>
</TITLE>
<TEXT>
<![CDATA[ستاد ويژه توسعه فناوري نانو: دانشمندان بر اين باورند كه احتمالاً يك روش جديد نويدبخش براي درمان بيماري هاي قلبي در آينده كشف كرده اند. مطالعات انجام گرفته بر روي موش ها نشان مي دهد كه فيبرهاي پروتئيني كوچك حاوي يك ماده شيميايي محافظ به ماهيچه هاي قلب ممكن است بتوانند از طريق جلوگيري از مرگ سلول هاي كليدي درگير در حملات قلبي به نام كارديوميوسايت آسيب هاي ناشي از اين نوع حملات را كاهش دهند.
اين مطالعه اولين گام براي درمان بيماري قلبي با استفاده از روشي جديد در آينده است. سلول هاي كارديوميوسايت لايه ماهيچه اي مياني ديواره قلب(myocardium)را تشكيل مي دهند كه عمل پمپ خون را انجام مي دهند. در ماهيچه طبيعي قلب، سلول هاي كارديوميوسايت توسط شبكه پيچيده اي از رگ هاي كوچك خوني به نام مويرگ، تغذيه مي شوند. اين رگ ها به وسيله سلول هايي احاطه مي شوند كه نوعي ماده شيميايي به نام pdgf-bb از خود ترشح مي كنند. اين ماده شيميايي سلول هاي كارديوميوسايت را سالم نگه مي دارند. با اين حال، زماني كه اين رگ هاي خوني باريك شده يا مسدود شوند(حالتي كه در بيماري cardiovascular پيش مي آيد)، سلول هاي كارديوميوسايت كمبود اكسيژن پيدا كرده و مي ميرند. در نهايت، اين امر مي تواند منجر به از كار افتادن قلب شود.
تيم تحقيقاتي هاروارد روشي طراحي كرده است كه در آن فيبرهاي نانو يا ميكرومقياس پوشيده شده با pdgf-bb به لايه ماهيچه اي مياني ديواره قلب موش هايي كه دچار حمله قلبي شده بودند، تزريق مي شود. اين مطالعه نشان داد كه پس از انجام اين تزريق، فيبرهاي پوشيده شده با ماده شيميايي، به تدريج اين ماده را در ناحيه آسيب ديده رها مي نمايند.
اين سلول هاي كارديوميوسايت، كه به ميزان بيشتري از آسيب محافظت شده اند، آسيب وارده را به حداقل رسانده و كمك كردند تا قلب در بهترين حالت ممكن خود كار كند. تيم هاروارد به رهبري دكتر ريچادردلي و پاتريك هسيه بيان نمودند كه نانوفيبرها قابليت بالايي براي استفاده به عنوان عواملي كه دارو را مستقيماً در بافت آسيب ديده رها مي كنند، دارند.
دكتر لي مي گويد: اين مطالعه مي تواند سرآغاز روش جديدي براي درمان بيماري باشد. او مي گويد: «براي ساليان متوالي ما در انديشه پرورش بافت هاي بزرگ و حتي كل يك عضو و سپس جايگزيني آن در بدن بيمار بوده ايم. ولي اخيراً به فكر توسعه ترميم بافت از طريق كنترل سلول ها در سطح نانو و ميكرو افتاده ايم. بنابراين رهاسازي كنترل شده دارو يا كنترل ترميم بافت به وسيله خود بافت، تازه آغاز شده است و مي تواند براي بافت هاي قلبي و ساير بافت ها به كار رود.پروفسور پيتر ويزبرگ مدير بخش پزشكي سازمان قلب انگلستان مي گويد، اين مطالعه جالبي است كه فناوري نانو و زيست شناسي سلولي را براي محافظت از قلب، گرد هم آورده است.
او مي گويد:« مطالعات زيستي بنيادي در چند سال اخير مولكول هايي را شناسايي كرده است كه مي توانند قلب را از آسيب هايي كه زمان قطع خون قلب صورت مي گيرد(همانند زماني كه حمله قلبي اتفاق مي افتد)، محافظت  كنند. اين مطالعه، اولين گام در توسعه روش هاي جديد براي درمان بيماري قلبي در آينده است. با اين حال، مساله اصلي اين است كه بتوانيم مولكول هاي مناسب را در محل آسيب ديدگي به نحوي رها كنيم كه بتوانند به مدت چند روز عمل محافظت را انجام دهند. اين گروه تحقيقاتي نشان دادند كه با اتصال مولكول هاي محافظ به نانوفيبرها، مي توان از سلول هاي قلب، زماني كه خون به آنها نمي رسد، محافظت كرد.]]>
</TEXT>
</DOC>
<DOC>
<DOCID>HAM2-841013-084</DOCID>
<DOCNO>HAM2-841013-084</DOCNO>
<ORIGINALFILE>/1384/841013/news/_informatic.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[اميد مادرشدن براي زنان يائسه]]>
</TITLE>
<TEXT>
<![CDATA[گروه دانش و فناوري- مرتضي اسلام زاده: سه ماه پيش يك زن 31 ساله كه به طور كامل بر اثر شيمي درماني جهت معالجه سرطان، قدرت باروري اش را از دست داده بود، يك دختر سالم به دنيا آورد، پروفسور جاشواد دُر و دكتر درور معير متخصص درمان نازايي گزارش موفقيت شان كه نتيجه ده سال تحقيق بود را در آخرين شماره ژورنال پزشكي نيوانگلند به چاپ رسانده اند. پروفسور دُر مي گويد: «ما اميد را به مردم برگردانده ايم، اميد به بچه دار شدن شيرين ترين آرزوست. خانم ها مي توانند عليرغم روش هاي شيمي درماني بسيار سخت براي معالجه سرطان كه بر تخمدان صدمه وارد مي آورد، همچنان قدرت باروري خود را حفظ كنند. من بيماراني را مي بينم كه پيش از شيمي درماني و در طول شيمي درماني به ما مراجعه مي كنند و مي خواهند كه قدرت باروري شان را حفظ كنند.»
بيماري سه سال پيش از آغاز شيمي درماني شديد براي معالجه سرطان غدد لنفاوي به پژوهشگران مراجعه نمود. پژوهشگران بخش هايي از بافت سالم تخمدانش را بريدند و آن را در حالت انجماد حفظ نمودند. سه سال شيمي درماني مداوم و شديد اين بيمار 30 ساله را نازا كرد. اما تخم هاي نارس حفظ و منجمد شده هنوز سالم باقي مانده بودند. زماني كه اين دو پژوهشگر بافت هاي حفظ شده تخمدان را به تخمدان پيوند زدند، پژوهشگران ديگر مردد بودند چرا كه تخمدان اساساً فعال نبود و در تحقيقات پيشين پزشكان نيز موفقيت چنداني را به بار نياورده بود. اما سعي و پشتكار پروفسور دُر و پروفسور معير نتيجه داد. تكه هاي بافت تخمدان يك تخم كامل توليد نمود و موفق به بارور ساختن تخمدان و پرورش نطفه گرديد.
پروفسور دُر مي افزايد: «به نظرم ما كار درستي انجام داده ايم، نمي گويم خارق العاده چون چشم را به گوش پيوند نمي زنيم، ما پيوندي را انجام مي دهيم كه خداوند آن را معين نموده و ما نيز عضو پيوندي را به جاي پيوند مي زنيم كه طبيعت آن را تعيين كرده است. حال ما چرا نبايد سير طبيعي امور را دنبال كنيم؟ اگر كارها را مشابه آنچه در طبيعت اتفاق افتاده است انجام دهيم موفقيت به دنبال خواهد داشت. اگر سعي كنيم در ماهيت طبيعي بدن تغيير ايجاد كنيم با مشكلاتي روبه رو خواهيم شد.»
اين دو پژوهشگر باور دارند كه موفقيت شان در حفظ بافت سالم تخمدان ممكن است سرانجام يك فرصت استثنايي و بي نظير به زنان بالاي 50 سال براي مادر شدن بدهد. بنابر اين شايد اين دو پژوهشگر نابغه با ابداع روشي بتوانند بافت تخمدان را براي زناني كه در انتظار يائسگي هستند حفظ كنند و سپس بافت هاي منجمد را بعد از دوره يائسگي پيوند بزنند و اميدوار باشند كه با اين روش عمر تخمدان طولاني تر خواهد بود.
منبع: new england]]>
</TEXT>
</DOC>
<DOC>
<DOCID>HAM2-841013-085</DOCID>
<DOCNO>HAM2-841013-085</DOCNO>
<ORIGINALFILE>/1384/841013/news/_iran.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[واكنش سران سه قوه به افزايش تلفات جاده اي در كشور
هيأت دولت به چهار وزير مأموريت داد برنامه هايي را براي كاهش تلفات جاده اي ارائه كنند]]>
</TITLE>
<TEXT>
<IMAGE>/1384/841013/news/012036.jpg</IMAGE>
<![CDATA[
گروه اجتماعي - مينا شهني: رؤساي سه قوه نسبت به تصادفات جاده اي عكس العمل نشان دادند.شايد كشته شدن 6 دانش آموز دليل اصلي ايجاد حساسيت از سوي سران سه قوه و موضع گيري شفاف و همزمان آنها در اين زمينه باشد.
عصر روز شنبه در يك حادثه در محور «ديهوك» به «طبس» 6 دانش آموز كه از جمله سرنشينان يك وانت بار بودند در برخورد خودرويشان با يك ميني بوس جان باختند.روز بعد رئيس جمهور در جلسه هيأت دولت ضمن ابراز تأسف شديد از آمار زياد تلفات جاده اي در كشور به چهار وزير كابينه اش دستور داد تا برنامه هايي را براي كاهش تلفات جاده اي و از بين بردن زمينه هاي بروز حوادث جاده اي به دولت ارائه كنند.همان روز غلامعلي حدادعادل نيز با شركت در نشست مشترك اعضاي كميسيون بهداشت و درمان مجلس شوراي اسلامي و مسئولان اورژانس كشور به موضوع تصادفات جاده اي اشاره كرد.
رئيس مجلس شوراي اسلامي در اين نشست با اشاره به حساسيت و گستردگي موضوع تصادفات جاده اي و تلفات ناشي از آن اشاره كرد و از دستگاه هاي اجرايي مرتبط خواست تا در پي حل اين مشكل باشند.
آيت الله هاشمي شاهرودي نيز، يك روز پس از رؤساي دو قوه ديگر، در جلسه مسئولان عالي قضايي با تأكيد بر اين كه يك دهم پرونده هاي دادگستري مربوط به حوادث رانندگي يا موضوعات مرتبط با آن است يادآور شد: «اين حجم پرونده ها بار سنگيني را به دستگاه قضايي تحميل مي كند كه بايد در جهت كاهش آن اقدامات لازم صورت گيرد.»
در پي عكس العمل تقريباً همزمان سران سه قوه وزراي چهار وزارتخانه مأموريت يافتند تا براي كاهش تلفات جاده اي راه حل هايي بيابند.
وزراي راه و ترابري، بهداشت و درمان و آموزش پزشكي، آموزش و پرورش و وزير كشور از سوي رئيس جمهور مأمور پيگيري جدي شدند.
رئيس جمهور با تأكيد بر اين كه بايد حل مسأله تلفات فراوان جاده اي جدي گرفته شود از وزير راه و ترابري خواست با توجه به موفق بودن طرح افزايش گشت هاي جاده اي نيروهاي انتظامي تمهيداتي انديشيده شود تا با تجهيز پليس راه تعداد گشت هاي جاده اي و سيستم هاي نظارتي افزايش يابد.
وزير بهداشت درمان و آموزش پزشكي نيز مأمور تهيه طرح تقويت اورژانس هاي جاده اي و شبكه امدادرساني شد.
اما وزير آموزش و پرورش كشور موظف شد تا با بررسي دقيق وضع مدارس روستايي، براي ساماندهي پراكندگي مدارس روستايي به منظور كاهش تردد دانش آموزان و همچنين تسهيل رفت و آمد آنها در مناطقي كه تعداد دانش آموزان براي برپايي كلاسهاي مستقل كافي نيست برنامه اي تهيه و به دولت ارائه دهند.
نكته جالب اينكه رئيس جمهور پيشنهاد كرد امكان قانوني كاهش حدنصاب تعداد دانش آموزان براي تشكيل كلاسهاي درس روستايي بررسي شود تا شرايط تحصيل دانش آموزان روستايي تسهيل گردد.
80 كشته در يك هفته
تصادفات جاده اي كشور طي هفته گذشته 80 كشته برجاي گذاشت.
جانشين معاون عمليات پليس راه ناجا با اشاره به وقوع 53 مورد تصادف منجر به مرگ افزود: «در اين مدت 387 فقره تصادفات منجر به جرح در جاده هاي كشور روي داده است كه طي آن 601 نفر مصدوم شدند.»
27 هزار كشته در سال
هر سال در كشورمان 27 هزار نفر جان خود   را بر اثر حوادث جاده اي از دست مي دهند. همين آمار ايران را در رتبه نخست كشته هاي سوانح رانندگي در جاده ها قرار مي دهد.
براساس گزارشهاي منتشر شده در خبرگزاري ايسنا، كشورمان با دارا بودن 85 هزار كيلومتر راه اصلي و فرعي كه سالانه حدود يك هزار كيلومتر نيز به آن اضافه مي شود، طولاني ترين مسير جاده اي را نسبت به ساير كشورهاي منطقه داراست؛ اما در اين ميان نيز بيشترين ميزان تلفات در جاده هاي كشور نه تنها در منطقه بلكه در دنيا متعلق به ايران است.آمارها نشان مي دهد كه به ازاي هر كيلومتر جاده در كشور سالانه 4/1 تصادف داريم.27 هزار كشته ساليانه دركشورمان در حالي چشمگير مي نمايد كه آژانس پليس ژاپن ديروز شمار تلفات تصادفات رانندگي اين كشور را در سال 2005 ميلادي 6 هزار و 827 نفر اعلام كرده و اين رقم را پايين ترين حد از سال 1956 برشمرده است.براساس همين گزارش شمار تلفات سال 2005 ژاپن نسبت به سال 1970 نزديك به 40 درصد كاهش يافته است.]]>
</TEXT>
</DOC>
<DOC>
<DOCID>HAM2-841013-086</DOCID>
<DOCNO>HAM2-841013-086</DOCNO>
<ORIGINALFILE>/1384/841013/news/_iran.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[35مدرسه شهرستانهاي استان تهران حكم تخليه گرفتند]]>
</TITLE>
<TEXT>
<![CDATA[گروه علمي- فرهنگي: رئيس سازمان آموزش و پرورش شهرستانهاي استان تهران كسري بودجه اين سازمان را 130 ميليارد تومان اعلام كرد و با اشاره به كمبود مدارس گفت: 35 مدرسه شهرستانهاي استان تا كنون حكم تخليه گرفته اند.
سيد علي يزديخواه در جلسه شوراي برنامه ريزي و توسعه استان تهرن با اشاره به اين كه در سطح شهرستانهاي استان تهران يك ميليون و 155 هزار و 236 دانش آموز در مقاطع مختلف مشغول تحصيل هستند، تصريح كرد: تعداد كاركنان آموزش و پرورش شهرستان هاي استان تهران نيز 67 هزار و 744 نفر است.
وي افزود: يكهزار و 400 مدرسه استان تهران فاقد نمازخانه هستند و تنها 6 هزار نمازخانه در مدارس وجود دارد كه اين امر زيبنده نظام اسلامي نيست.
يزديخواه با بيان اين كه بحث زمين يكي از چالشهاي اصلي آموزش و پرورش است، يادآور شد: براي رفع اين مشكل در استانداري تهران كميته سياستگذاري فضاهاي آموزش و پرورش با مسئوليت مدير كل دفتر فني تشكيل شد كه در اين راستا بيش از يكصد هزار مترمربع به تملك آموزش و پرورش درآمد. رئيس سازمان آموزش و پرورش شهرستانهاي استان تهران يادآور شد: معاونت عمراني آموزش و پرورش استان تهران يك ريال براي خريد زمين جهت ساخت و نوسازي مدارس در اختيار ندارد. وي با بيان اين كه طبق قانون نيمي از هزينه هاي ساخت مدرسه اهدايي از سوي خيرين و نيم ديگر بايد از سوي دولت پرداخت شود، افزود: در سال،83 خيرين در استان تهران، 14 ميليارد تومان هزينه و حدود 400 كلاس درس احداث كرده و حدود يكهزار و 100 كلاس نيز در دست ساخت دارند.
رئيس سازمان آموزش و پرورش شهرستانهاي استان تهران با يادآوري اين كه مصوبه هيات دولت در تامين 20 هزار كلاس درس طي يك برنامه دوساله هنوز عملياتي نشده است، گفت: حكم تخليه 35 مدرسه در سطح شهرستانهاي استان صادر شده است.
يزديخواه در صد قبولي در مقطع ابتدايي شهرستانهاي استان تهران را 18/99 درصد و در مقطع متوسطه 18/64 درصد و به ترتيب داراي رتبه چهارم و شانزدهم كشوري اعلام كرد.]]>
</TEXT>
</DOC>
<DOC>
<DOCID>HAM2-841013-087</DOCID>
<DOCNO>HAM2-841013-087</DOCNO>
<ORIGINALFILE>/1384/841013/news/_iran.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[يونيسف برنامه پيشگيري از ايدز   را در ايران اجرا مي كند]]>
</TITLE>
<TEXT>
<![CDATA[گروه اجتماعي: صندوق حمايت از كودكان و نوجوانان سازمان ملل متحد(يونيسف)اعلام كرد: براي  پيشگيري  از بيماري  مهلك  ايدز در جوانان ، برنامه  مدوني  در ايران  به اجرا مي گذارد.در برنامه  پيشگيري  يونيسف  كاهش  ابتلاي  ايدز ميان  جوانان  كليد توقف  شيوع  اچ  آي  وي  عنوان  شده  و تأكيد مي كند كه  پيشگيري  اوليه  تنها راه  مطمئن  براي  پس زدن  موج  عظيم  ايدز است .
يونيسف  به  نقل  از نتايج  برخي  تحقيقات  آورده  است  كه  گزارشهاي  بهداشتي  در مورد اهداف  توسعه  هزاره  در ايران  نشان  مي دهد كه  كمتر از 10 درصد افراد 15تا 24 ساله  درايران ، اطلاعات  دقيقي  از ويروس  بيماري  ايدز اچ  آي وي  دارند.براساس  اين  گزارش ، يك  سوم  نوجوانان  دختر ايران  حتي  قادر نيستند يك  روش  انتقال  ويروس  اچ  آي  وي  را نام  ببرند و نوجوانان  پسر و دختر خود را در معرض  خطر ابتلا به  اين  ويروس  نمي بينند.در گزارش  يونيسف  از نوجوانان  به  عنوان  مهمترين  اقشار آسيب  پذير در برابر اين  بيماري  نام  برده  شده  و تأكيد مي كند: ضروري  است  برنامه هاي  پيشگيرانه  در اين  زمينه  در ايران  بيشتر اجرا شود.صندوق  حمايت  از كودكان  و نوجوانان  سازمان  ملل  متحد مي افزايد: بطور كلي كودكان  در حال  حاضر از ذهن  سياستمداران  جهاني  دولتهاي  ملي ، شركت هاي  دارويي ، موسسات  علمي  و گروههاي  اجتماعي  كه  نسبت  به  بيماري  همه گير ايدز واكنش  نشان مي دهند، مفقود مانده اند.در گزارش  يونيسف  تأكيد شده  است  دنيا بايد نسبت  به  واقعيت  آنكه  اچ  آي وي  و ايدز كه در حال  ربودن  كودكي  دهها ميليون  كودك  است ، هشيار شود.
صندوق  حمايت  از كودكان  و نوجوانان  سازمان  ملل  با اشاره  به  اين  آمار كه  هر روز 600 جوان  بين  15 تا 24 سال  و بيش  از 1800 كودك  به  ايدز مبتلا مي شوند، تأكيد كرده  است  كه  يونيسف  در برنامه  «خدمات  دوستدار نوجوان » به  جوانان  و نوجوانان  مهارتهاي  زندگي  و اطلاعاتي  در مورد شناخت  و پرهيز از رفتارهاي  پرخطر را آموزش  خواهد داد.]]>
</TEXT>
</DOC>
<DOC>
<DOCID>HAM2-841013-088</DOCID>
<DOCNO>HAM2-841013-088</DOCNO>
<ORIGINALFILE>/1384/841013/news/_iran.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[گفته مي شود...]]>
</TITLE>
<TEXT>
<![CDATA[* عارف: واگذاري 66 هكتار از اراضي مجاور زاينده رود  واقع در منطقه سامان شهركرد به تعدادي از همسران مديران منابع طبيعي و جهاد كشاورزي اين استان بازتاب هاي منفي در منطقه داشته است.
* بازتاب: به رغم گذشت بيش از 100 روز از افتتاح نمايشگاه «امپراتوري فراموش شده» در موزه لندن، استقبال زياد بازديدكنندگان از اين نمايشگاه باعث شد تا فعاليت آن همچنان ادامه يابد. تاكنون 138 هزار نفر از نمايشگاه ديدن كرده اند.
* شريف نيوز: يك پزشك قلابي كه خود  را متخصص جراح عمومي از دانشگاه تفليس گرجستان معرفي كرده بود و با عنوان جراح زيبايي و پلاستيك در اردبيل اقدام به كلاهبرداري از مردم مي كرد دستگير شد.
* بازتاب: درحالي كه آموزشگاه هاي كنكور تهران با استفاده از نفوذ خود، سالانه دهها ميليارد ريال درآمد از خانواده دانش  آموازن به دست مي آورند برخي منابع از وجود ارتباطاتي ميان تعدادي از پرسنل آموزش و پرورش تهران با اين مجموعه آموزشگاه ها خبر مي دهند.]]>
</TEXT>
</DOC>
<DOC>
<DOCID>HAM2-841013-089</DOCID>
<DOCNO>HAM2-841013-089</DOCNO>
<ORIGINALFILE>/1384/841013/news/_iran.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[رئيس جمهور در ديدار سفير جديد هند:
امروز بيش از گذشته نيازمند آرمان غيرمتعهدها هستيم]]>
</TITLE>
<TEXT>
<![CDATA[ايسنا: محمود احمدي نژاد با تاكيد بر اين كه همكاري دو كشور هند و ايران تضادي با پيشرفت و توسعه ساير ملل ندارد،  گفت: توسعه و تثبيت روابط با هند جزو سياست هاي قطعي جمهوري اسلامي ايران است و ميان دو كشور نقطه تضادي در منافع وجود ندارد.
رئيس جمهور كشورمان ديروز هنگام دريافت استوارنامه سفير جديد هند تاكيد كرد: جمهوري اسلامي ايران و هند به عنوان پرچم داران تمدن شرق، مسئوليت هاي زيادي در جهان معاصر به عهده دارند. احمدي نژاد پايداري در برابر زياده خواهي برخي قدرت ها را در عرصه هاي منطقه اي و بين المللي ضروري خواند و گفت: امروز بيش از گذشته نيازمند آرمان غيرمتعهدها هستيم و اين امر ما را ملزم به توسعه روابط بيش از پيش مي كند.
رئيس جمهور با اشاره به روابط گسترده تاريخي و عميق دو كشور لزوم گسترش همكاري هاي اقتصادي، صنعتي، علمي و دانشگاهي را برشمرد و بر بهره مندي از همه امكانات سخت افزاري و نرم افزاري تاكيد كرد و گفت: احداث خط لوله انتقال گاز به هند از طريق پاكستان مي تواند نشانه اي از عمق دوستي و همبستگي پايدار در منطقه باشد. دكتر احمدي نژاد تصريح كرد: بايد مراقب باشيم كه برخي منافع زودگذر، منافع دراز مدت و پايدار دو ملت را تحت تاثير قرار ندهد.
رئيس جمهور همچنين با اشاره به اشتركات فرهنگي دو ملت ايران وهند گفت: تهران همواره مدافع حقوق و استقلال دهلي نو بوده است وانتظار دارد، هند نيز در صحنه هاي بين  المللي دركنار ايران قرار گيرد.]]>
</TEXT>
</DOC>
<DOC>
<DOCID>HAM2-841013-090</DOCID>
<DOCNO>HAM2-841013-090</DOCNO>
<ORIGINALFILE>/1384/841013/news/_iran.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[وزير مبارزه با مواد مخدر افغانستان:
نگران افزايش كشت خشخاش در كشور ما نباشيد]]>
</TITLE>
<TEXT>
<![CDATA[ايسنا: علي رغم افزايش نگراني ها از افزايش ميزان كشت خشخاش در افغانستان و رونق تجارت مواد مخدر طي سال آينده، وزير مبارزه با مواد مخدر اين كشور كه به ايران سفر كرده است، با تأكيد بر اين كه كشت خشخاش در افغانستان نه افزايش، بلكه طي يك سال گذشته 27 هزار هكتار كاهش داشته است، اعلام كرد: زمينهاي زير كشت خشخاش كاهش يافته و زير كشت گندم و سبزي رفته است؛ بنابراين نبايد نگران افزايش كشت خشخاش باشيم.
حبيب الله قادري كه جهت بازديد سه روزه به كشورمان آمده است، در نشستي مطبوعاتي كه با حضور دكتر مالكي، دبيركل ستاد مبارزه با مواد مخدر برگزار شد، همچنين با اعلام اين كه سال گذشته 131 هزار هكتار زمين در افغانستان زير كشت خشخاش رفته و در سال 84 اين ميزان به 104 هزار هكتار كاهش يافته است، تصريح كرد: وزارت مبارزه با مواد مخدر افغانستان در 8 ستون تلفيق قانون و جلوگيري از قاچاق مافيا و...، از بين بردن كشت، معيشت جايگزين به علت از بين رفتن سيستم زراعتي و تنظيم آب در افغانستان، علاج معتادان و كاهش تقاضا، سيستم عدلي و جنايي، با بردن ظرفيت تمامي ارگانهاي دولت براي مبارزه با مواد مخدر، خلاف قانون اساسي افغانستان بودن قاچاق و استعمال مواد و همچنين مخالف فتواي علما بودن اين امر، همكاري منطقه اي و دعوت از ممالك ديگر براي كمك به افغانستان، استراتژي منظمي را در راه مبارزه با مواد مخدر در پيش گرفته است.
وي در خصوص همكاريهاي بين المللي جهت كشت جايگزين خشخاش افزود: در دنيا چيزي نيست كه جايگزين ترياك باشد؛ لذا بايد تلاش كنيم كه محصولات كشاورزان را به اندازه اي برسانيم كه آنها بتوانند زندگي درستي داشته باشند.
وي در پاسخ به نگراني كشورهاي همسايه افغانستان از افزايش كشت خشخاش در اين كشور تأكيد كرد: افغانستان كوشش مي كند كشت اين ماده را از بين ببرد و كشت خشخاش نه مشكل امروز، بلكه معضلي است كه سالها وجود داشته و دارد و مساله بر سر اين است كه ممالكي كه قصد مبارزه دارند، جدي هستند يا نه؟ اما به هر حال افغانستان در اين مبارزه كاملا جدي است.وزير مبارزه با مواد مخدر افغانستان در خصوص ميزان مجازات قاچاق مواد مخدر در افغانستان گفت: قانون جديدي 10 روز پيش از سوي كابينه افغانستان مصوب شده است كه در آن براي افرادي كه چرس، هروئين و ترياك، قاچاق مي كنند مجازاتهاي مختلفي در نظر گرفته شده و اعدام در مجازاتها وجود ندارد مگر اين كه در مقابله با قاچاق منجر به كشته شدن مقابله كننده شود.
وي در زمينه وضعيت مرزهاي شرقي با اشاره به جلسات مختلف با ايران در پاكستان و افغانستان، ميزان همكاري ها را كم دانست و اظهار كرد: عليرغم تلاشهاي بسيار صورت گرفته در اين خصوص اما بايد براي مبارزه اي قوي همكاريها را افزايش داد.]]>
</TEXT>
</DOC>
<DOC>
<DOCID>HAM2-841013-091</DOCID>
<DOCNO>HAM2-841013-091</DOCNO>
<ORIGINALFILE>/1384/841013/news/_iran.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مركز امور زنان و خانواده:
زنان «مهاجر كارگر» در برابر بهره كشي آسيب پذيرترند]]>
</TITLE>
<TEXT>
<IMAGE>/1384/841013/news/012039.jpg</IMAGE>
<![CDATA[
گروه اجتماعي: مدير روابط بين الملل مركز امور زنان و خانواده با اشاره به اين كه «جهاني شدن» پديده رايج عصر ماست گفت: از ميان رفتن مرزهاي ملي در تجارت و سرمايه گذاري، گسترش ارتباطات، تسهيل مهاجرت، رشد توريسم، دسترسي آسان به اينترنت و... همه از نتايج مطلوب جهاني شدن است، اما در مقابل تشديد بيكاري و فقر بويژه در كشورهاي درحال توسعه و تأثير آن بر گروههاي آسيب پذير مانند كارگران مهاجر، زنان كارگر و افراد بومي را نمي توان از نظر دور داشت، چرا كه معمولا زنان در سراسر دنيا به دليل آسيب پذير بودن بيشتر در معرض خطرات و تهديدات قرار مي گيرند.
فاطمه احمدي در نشست منطقه اي توانمندسازي زنان افزود: علي رغم افزايش فرصتهاي اقتصادي ناشي از جهاني شدن، نمي توان از كمرنگ شدن ارزشهاي ملي و فرهنگي، ترويج روحيه مصرف گرايي، افزايش مهاجرت و تسهيل فعاليتهاي شبكه هاي قاچاق انسان نيز كه به طور مستقيم با وضعيت زنان در ارتباط است، چشم پوشيد.
به گزارش ايسنا:  مسلما آثار سوء ناشي از جهاني شدن نتايج مضاعفي بر زندگي زنان بر جاي خواهد گذاشت، جهاني شدن موجب تسهيل شرايط مهاجرت شده، در حالي كه مهاجرت گروههاي گسترده افراد جوياي كار مانند زنان و دختران جوان به كشورهاي توسعه يافته عوارض نامطلوبي را به وجود مي آورد كه نقض حقوق اساسي آنها از جمله حق داشتن شرايط كاري مطمئن و استانداردهاي يك زندگي مناسب و شايسته از مهمترين نتايج آن است.
احمدي رفاه اقتصادي، بهبود شرايط زندگي و امنيت شغلي را از موضوعات مهم و خواسته زنان مهاجر دانست و اظهار كرد: متأسفانه زنان اغلب در چرخه كار خدماتي با دستمزدهاي پائين، اشتغال در بخش غيررسمي با حداقل استانداردهاي كاري قرار مي گيرند، در اين صورت تبعيضها و در حاشيه قرار گرفتن ها و كاهش حمايتهاي اجتماعي در بخش كار غيررسمي و از دست دادن هويت انساني و فرهنگي در انتظار زنان است.
وي با بيان اين كه زنان مهاجر كارگر در برابر بهره كشي و سوء استفاده آسيب پذيرترند ادامه داد: اين شرايط براي زناني كه قاچاق شده اند و همچنين زنان كارگري كه در موقعيت غيرعادي هستند مشكل تر و پيچيده تر مي شود، به علاوه رشد فعاليت شبكه هاي قاچاق انسان و تسهيل زمينه هاي مهاجرت باعث شده تا زنان در چنگال باندهاي مجرمانه قاچاق كه آنها را در مسير اشكال مختلف سوءاستفاده هاي جنسي قرار مي دهد گرفتار شوند و حيثيت و كرامت انساني آنها مورد هجمه وحشيانه ترين و غيرانساني ترين رفتارها قرار گيرد.
به گفته وي قاچاق زنان و دختران مشكلات عديده جسمي و روحي و رواني متعددي را بوجود مي آورد و هويت انساني آنها را پايمال مي كند.
مدير روابط بين الملل مركز امور زنان و خانواده با بيان اين كه افزايش روحيه فردگرايي چارچوب خانواده را در معرض تهديد قرار داده است، افزود: كم رنگ شدن ارزشهاي ملي و فرهنگي و ترويج روحيه مصرف گرايي با رشد و گسترش جهاني شدن بيشتر مي شود، بنابراين بايد گفت كه جهاني شدن حداقل در دو موضوع مهاجرت و قاچاق آثار چندان مطلوبي را براي زنان نخواهد داشت.]]>
</TEXT>
</DOC>
<DOC>
<DOCID>HAM2-841013-092</DOCID>
<DOCNO>HAM2-841013-092</DOCNO>
<ORIGINALFILE>/1384/841013/news/_iran.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[يادداشت
بي توجهي به مهم ترين بناي تاريخي جهان]]>
</TITLE>
<TEXT>
<![CDATA[حفاظت از بناهاي تاريخي يكي از رسالتهايي است كه نخبگان هر جامعه بر دوش خود احساس مي كنند. هرگاه هر يك از اين بناها مورد بي مهري قرار گرفته است، صداي اعتراض علاقه مندان به ميراث فرهنگي از گوشه و كنار جهان برخاسته است و رسالت خود را در پاسداري از وضعيت اين بناها براي رساندن آن به نسلهاي بعدي به انجام رسانده اند.
هر قدر اهميت اين بناها بيشتر باشد در كانون توجه شمار بيشتري از افراد قرار مي گيرد و بالطبع حفاظت از آن جدي تر، حساسيت برانگيزتر و حريم آن وسيعتر است. براي مثال چند سالي است كه در كشور ما حفاظت از وضعيت تاريخي ميدان نقش جهان اصفهان موجب جنجالهاي خبري و مباحثات بسيار گرديده است تا مبادا قامت يك ساختمان نو ساز بلند مرتبه كه در هفتصد و شصت متري ميدان نقش جهان قرار دارد و ارتفاع آن به يازده متر رسيده است، از بام ايوان عالي قاپو يا برخي زواياي داخل اين ميدان پيدا شود و احساس يك جهانگرد را از حال و هواي سير در معماري يك ميدان دوره صفويه كه حدود چهار قرن از ساخت آن مي گذرد خارج سازد و به قولي «منظر آسماني» ميدان را بر هم ريزد. حتي سازمان بين المللي يونسكو در واكنش به ساخت اين ساختمان، به خارج كردن اين ميدان از فهرست آثار تاريخي جهان و درج آن در فهرست آثار تاريخي در معرض خطر تهديد مي كند مگر آنكه ارتفاع آن به هشت متر تقليل يابد. دهها مقاله و مصاحبه و جلسه و اظهارنظر و حتي خروش نخبگان به ساخت اين ساختمان يازده متري كه «حريم آسماني» ميدان مذكور را تهديد كرده است، صفحات زيادي را از مطبوعات چند ساله اخير كشور ما تنها در همين يك مورد پر كرده است كه اغلب آنها حاكي از غيرت و حساسيت و علاقه نخبگان كشور ما و نيز مقامات بين المللي به حفظ بناهاي تاريخي و مورد علاقه مردم است والبته در جاي خود موجب خرسندي و قابل تحسين است و اميدواريم با حل اين مشكل، ميدان مذكور از فهرست آثار تاريخي جهان خارج نشود.اما آنچه اين نويسنده را متعجب كرده و آزرده است حادثه اي است كه اين سالها به ويژه اين ماهها در كنار شايد مهمترين بناي تاريخي جهان در حال وقوع است. آيا شما بنايي را در روي كره زمين سراغ داريد كه بيش از يك ميليارد نفر روزي چند بار آن را ياد كنند وبه سوي آن توجه نمايند؟ آيا بنايي را سراغ داريد كه سازنده آن نه يك معمار و چند كارگر كه به فرمان سلطان و شاه اجير شده باشند، بلكه شخصيتي باشد كه تاريخ عظمت چون او را به ندرت تجربه كرده باشد و او با دستهاي خويش آن را ساخته باشد؟ به نظر شما كدام بنا و ساختمان در جهان است كه بيشترين آمار بازديد كننده و زائر را در هر سال دارد و بلكه در طول تاريخ داشته است؟ به نظر شما كدام بناي تاريخي بر روي كره زمين است كه انسان هاي بسياري نه تنها به آن علاقه دارند بلكه به آن عشق مي ورزند و با مشاهده آن اشك شوق مي ريزند و حتي ديگران كه به زيارت آن نائل نشده اند در حسرت ديدار آن از عمق جان اشك مي ريزند و بارها دست به دعا برمي دارند كه به زيارت آن موفق شوند؟ آيا در بين بناهاي تاريخي به نظر شما كدام بنا بوده است كه نه امروز كه وسايل سفر آسان و فراوان شده است زائر فراوان دارد بلكه قرنهاست كه به رغم همه دشواري هاي سفر هيچگاه بي زائر نمانده است؟ به نظر شما كدام بناي تاريخي است كه نه تنها در اين دوران كه حفظ آثار تاريخي مورد توجه بيشتري قرار دارند محبوب است، بلكه حتي در آن قروني كه هنوز اهميت ميراث فرهنگي مثل امروز مورد توجه نبود همچنان محبوب و مورد توجه بود؟ به نظر شما كدام بناي تاريخي بر روي اين كره خاكي است كه آن زمان كه هنوز ميدان نقش جهان و امثال آن ساخته نشده بودند باز هم توسط انسانهايي كه خود، تاريخ را و بناهاي تاريخي را و از جمله ميدان نقش جهان را ساخته اند، مورد توجه و علاقه و بلكه عشق و محبوبيت قرار داشته است؟ كدام بناي تاريخي است كه اين همه عشق و علاقه به آن، فراتر از شمار اتباع يك كشور و از همه سوي جهان برخاسته باشد و مرزهاي سياسي و مليت و نژاد را درنورديده باشد و هيچ كس آن را در تعلق به كشوري خاص نداند؟ شما بر روي كره زمين كدام بنا را سراغ داريد كه مدفن اين تعداد از انبياء و شخصيت هاي بزرگ تاريخ در كنار آن باشد؟ كدام بناي تاريخي شاهد حادثه طلوع پيامبر و دين خاتم بوده است؟ كدام بناي تاريخي است كه ميليون ها انسان در انتظار طلوع خورشيد سعادت بشر در آخر الزمان از آن نقطه هستند؟ و بالاخره كدام بناي تاريخي را بر روي اين كره خاكي سراغ داريد كه هر قدم كه گرد آن بر مي داريد و بر روي زمين مي گذاريد گويي در حال و هواي پرواز به گرد خالق هستي مي رويد و مي خواهيد در طواف آن با نگاه آسماني خود جز او هيچ نبينيد و ذره اي از حال و هواي آن خارج نشويد؟
تعجب نويسنده از اين است كه چرا صاحبان انديشه و قلم در برابر تجاوز به حريم آسماني كعبه و مسجدالحرام خاموشند؟
متأسفانه سكوت سنگين سالهاي قبل در برابر ساخت كاخهاي بلند مرتبه ضيافت مشرف به حرم، موجب جرأت بر ساخت برجهايي چند برابر بلندتر در صد قدمي اين بناي مقدس شده است كه بلندي و ارتفاع آن از اغلب نقاط مسجدالحرام آشكار است و هر ماه چند طبقه بر قامت آن افزوده مي شود.در اين ميان سكوت نخبگان جهان اسلام، روشنفكران مسلمان و حتي غير مسلمان كشورهاي مختلف، مؤمنان به پروردگار كعبه، دوستداران تاريخ و ميراث فرهنگي بشر، مقامات سازمان يونسكو، انديشمندان دلسوز ايران اسلامي و علماي بلاد اسلام براي اين نويسنده موجب تعجب است.مگر كسي در اين سالها به گرد كعبه طواف نكرده است؟ مگر تجاوز آشكار به حريم اين بناي مقدس ابراهيمي(سلام الله عليه)را نديده اند؟ چرا هر چه گوش مي خوابانيم چيزي نمي شنويم؟پس غيرت ديني و يا لااقل علاقه به آثار تاريخي وحساسيت به وظيفه فرهنگي كجاست؟
تاكنون براي عمل به وظيفه خود در اين راستا چه كرده ايم؟ چرا خبري از فتاواي شرعي و مقالات فرهنگي و نشاني از جنجالهاي مطبوعاتي نيست! نه خبري از رايزنيهاي ديپلماتيك است ونه خبري از اعتراض و تهديد سازمان بين المللي يونسكو ! آيا كعبه عزيز اينقدر در عصر ما غريب مانده است؟!حتما از بين آنهايي كه در تهران و اصفهان و سازمان يونسكو و ساير نقاط درك كرده اند كه احداث ساختمان يازده متري در هفتصدو شصت متري ميدان نقش جهان اصفهان ظلم به ميراث فرهنگي، و ظلم به تاريخ است، كساني هم در مي يابند كه در برابر چنين ظلم بزرگتري هم بايد كاري بكنند.
چرا مقامات دولت سعودي كه همه ساله ميزبان خيل حجاج و زائران هستند به جلوگيري از اين ساخت و سازها تشويق نمي شوند؟ چرا افكار عمومي مسلمين جهان به توجه به اين موضوع فرا خوانده نمي شود؟ چرا نگراني افكار عمومي مسلمين به مقامات كشور عربستان سعودي گوشزد نمي شود؟ البته آنان حتما به احتمال بروز اعتراضاتي به اين امر واقفند و حتي گفته مي شود مفتي بزرگ سعودي بن باز در زمان حيات خود ساخت چنين بناهايي را حرام دانسته بود لكن شايد اگر سودجويي عده اي از يك سو و سكوت جهان اسلام از سوي ديگر نبود اين وضع پديد نمي آمد چرا كه بانيان اين ساختمانها در اين مدت هيچ هزينه و زحمتي را براي توجيه افكار عمومي متحمل نشدند.همه اينها در حالي است كه احترام به حرمت كعبه و احداث اين بناها تنها قدري دورتر كه اشراف به صحن پيرامون كعبه پيدا نكنند و منظر دل انگيز آسمان آن را مخدوش نسازند امكان پذير بود و رعايت اين حريم مانعي بر سر راه توسعه هتلها و عمران شهر تلقي نمي شود. مباد كه تاريخ در كنار نابخردي و يا سودجويي بانيان اين ساختمانها، غفلت و خاموشي مؤمنان و رهبران ديني و فرهنگ دوستان معاصرما را نيز ثبت كند. خداوندا مقدر كن كه در آستانه موسم حج توجه بيشتري در جهان اسلام به حرمت مسجدالحرام معطوف شود و حرمت كعبه عزيز پاس داشته شود.
دكتر وحيد اشتياق]]>
</TEXT>
</DOC>
<DOC>
<DOCID>HAM2-841013-093</DOCID>
<DOCNO>HAM2-841013-093</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[جنگ گاز در اورال
هراس از سرما در اروپا]]>
</TITLE>
<TEXT>
<IMAGE>/1384/841013/news/012051.jpg</IMAGE>
<![CDATA[
گروه سياسي خارجي: اختلاف اخير روسيه و اوكراين بر سر قيمت گاز صادراتي كه روز يكشنبه به قطع صدور گاز روسيه به اوكراين انجاميد، با واكنش هاي مختلفي از سوي كشورهاي اروپايي و آمريكا روبرو شد.
در 24 ساعت اخير جنگ گاز كه در منطقه عمومي اورال درگرفته به نگراني اروپايي ها از قطع گاز در فصل سرما منجر شده و آمريكا اعلام كرده است از انرژي نبايد به عنوان ابزار سياسي استفاده شود.كشورهاي اتحاديه اروپا طي نامه اي از روسيه و اوكراين خواستند كه به آنها اطمينان داده شود با وجود توقف قطع گاز توسط روسيه به اوكراين، جريان طبيعي انتقال گاز همچنان ادامه داشته باشد. وزراي انرژي آلمان، ايتاليا، فرانسه و اتريش طي نامه مشتركي كه به مسكو و كي يف پيش از قطع گاز ارسال شد از دو طرف خواستند كه به آنها اين تضمين را بدهند.
آثار قطع گاز روسيه به اوكراين بر كشورهاي اروپايي
* اوكراين 100 درصد گاز وارداتي از روسيه را از دست داد
* واردات گاز روسيه به مجارستان 40 درصد كاهش يافت
* در لهستان عرضه گاز روز يكشنبه 14 درصد كاهش يافت
* در اتريش، اسلواكي و روماني عرضه گاز تا يك سوم كاهش يافت
* در آلمان هنوز مشكلي ايجاد نشده اما بعداً عرضه گاز به شركت هاي بزرگ كاهش خواهد يافت
* فرانسه با آن كه از بزرگترين مصرف كنندگان گاز روسيه است اما تاكنون با مشكلي مواجه نشده است
منبع: بي بي سي  نيوز
آمريكا اعلام كرده است كه قطع گاز اوكراين از سوي روسيه سئوالات زيادي را درمورد استفاده از انرژي به عنوان يك سلاح سياسي مطرح كرده است و كشورهاي اروپايي نگراني خود را درمورد تهيه گاز طبيعي در فصل سرد زمستان اعلام كردند.
«شون مك كورمك» سخنگوي وزارت امور خارجه آمريكا طي بيانيه اي گفت: چنين توقفي در انتقال گاز طبيعي، نا امني را در بخش انرژي منطقه به وجود مي آورد و سئوالات زيادي را درمورد استفاده از انرژي به عنوان ابزاري براي فشار سياسي مطرح مي كند.
از سوي ديگر در پي اعلام قطع انتقال گاز روسيه به اوكراين، رئيس جمهوري اوكراين از همتاي روسي خود خواست زمينه از سرگيري مذاكرات براي حل اختلافات ميان دو كشور بر سر انتقال گاز را فراهم كند.
همچنين وزير امور خارجه اوكراين در پي اقدام روسيه به قطع انتقال گاز به كشورش، مسكو را به تلاش براي ايجاد بي ثباتي در اقتصاد اوكراين متهم كرد.
وزير امور خارجه اوكراين اعلام كرد: با توقف انتقال گاز روسيه به اوكراين، مسكو سناريويي را با هدف ايجاد بي ثباتي در اقتصاد اوكراين به راه انداخته است.
شركت بزرگ گازپروم حدود 25 درصد از گاز اروپاي غربي را تامين مي كند كه بيشتر آن از طريق اوكراين منتقل مي شود.
اختيارات رييس جمهوري اوكراين كاهش يافت
فارس: با اصلاح قانون اساسي، از اول ژانويه بخشي از اختيارات رياست جمهوري اوكراين به نخست وزير كشور كه از اين به بعد از سوي پارلمان منصوب مي گردد، تفويض شد و تنها مقام هاي نظامي  تحت كنترل رئيس جمهور باقي مي مانند.
به گزارش سايت خبرياينترنتي «لنتا- رو» روسيه، از اول ژانويه سال 2006 تغييرات صورت گرفته در قانون اساسي اوكراين مبني بر تبديل اين كشور از يك جمهوري با سيستم رياست جمهوري- پارلماني به سيستم پارلماني- رياست جمهوري به مرحله اجرا گذاشته شد.براساس اين تغييرات، بخشي از اختيارات رئيس جمهوري به نخست وزير كشور مي رسد.از اين به بعد اين نخست وزير خواهد بود كه با صلاحديد پارلمان اكثر مقامات دولتي، ازجمله وزراي كابينه را منصوب مي كند و تنها مقام هاي نظامي  كشور تحت كنترل رياست جمهوري باقي مي مانند.اكنون نخست وزير اوكراين بر اساس اصلاحيه مصوبه قانون اساسي اين كشور را پارلمان اعلاي كشور(رادا)منصوب خواهد كرد.پارلمان براي اين منظور 60 روز زمان دارد.
اگر در طول اين مدت نمايندگان نتوانند نخست وزير را انتخاب كنند، رئيس جمهور حق خواهد داشت تا پارلمان را منحل سازد.قانون مربوط به تغيير در اختيارات رياست جمهوري در اواخر سال 2004 به تصويب پارلمان اوكراين رسيد.
البته همزمان با آن نمايندگان قانوني بودن برگزيده شدن ويكتور يوشچنكو به سمت رياست جمهوري كشور را نيز مورد تائيد قرار دادند.]]>
</TEXT>
</DOC>
<DOC>
<DOCID>HAM2-841013-094</DOCID>
<DOCNO>HAM2-841013-094</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[رايزني شيعيان و كردها با گروه هاي سياسي عراق براي تشكيل دولت وحدت ملي]]>
</TITLE>
<TEXT>
<IMAGE>/1384/841013/news/012009.jpg</IMAGE>
<![CDATA[
گروه سياسي خارجي: در آستانه ورود هيأت بين المللي براي ارزيابي دقيق نتايج انتخابات پارلماني عراق به بغداد، رايزني هاي فشرده گروه هاي سياسي عراق به رهبري ائتلاف شيعيان و كردهاي عراق براي تشكيل دولت افزايش يافت.
ابراهيم جفعري رئيس جمهور عراق كه به اربيل سفر كرده است در گفت وگو با مسعود بارزاني رئيس منطقه خودگردان كردستان درخصوص تشكيل دولت اتحاد ملي مذاكره كرد.
به موازات آن جلال طالباني رئيس جمهوري عراق نيز كه در سليمانيه به سر مي برد با نمايندگان سني مذهب عراقي شامل عدنان الدليمي، طارق الهاشمي و خلف العيان مذاكره كرد.
طالباني پيش از مذاكرات گفت همه چهار گروه اصلي سياسي عراق شامل شيعيان، كردها، اهل تسنن و سكولارها بايد در كابينه آينده نماينده داشته باشند.
عدنان الدليمي نيز پيش از سفر به سليمانيه گفت: برگزاري نشست بين گروه هاي سياسي براي حل و فصل مشكل تشكيل دولت آينده ضروري است و دولت آينده بايد دربرگيرنده تمام گروه هاي سياسي، چه گروه هايي كه به كرسي پارلماني دست مي يابند و چه آنهايي كه دست نخواهند يافت، باشد.
ديروز همچنين عبدالحسين الهنداوي يكي از اعضاي كميسيون عالي انتخابات عراق گفت، يك هيأت بين المللي براي بررسي نتايج انتخابات عراق طي چند روز آينده به اين كشور سفر خواهد كرد.
الهنداوي درخصوص اعلام نتايج انتخابات گفت: پس از اين كه هيأت بين المللي مأموريت خود را تكميل و به نتيجه مطلوب دست يافت، نتايج اعلام خواهد شد.
15 كشته و 5 زخمي
در حوادث ديروز عراق
منابع امنيتي عراق ديروز از كشته شدن سه غيرنظامي براثر شليك مستقيم شبه نظاميان در بزرگراهي نزديك اسكندريه، در 60 كيلومتري بغداد خبر دادند. مهاجمان در اين عمليات يك كودك را نيز ربودند.
در جنوب شرقي بغداد نيز به كاروان حامل وزير صنايع عراق حمله شد كه براثر آن به كسي آسيب نرسيد.
از سوي ديگر پليس بغداد از كشف 9 جسد ناشناس در بغداد خبر داد.
در شهر بعقوبه نيز طي يك عمليات انتحاري نزديك اتوبوس حامل نيروهاي پليس، 5 پليس كشته و 5 تن ديگر مجروح شدند و در شهر الخالص عراق نيز يك افسر پليس به دست شبه نظاميان مسلح به قتل رسيد.
در استان الانبار نيز دو دانشجو هنگام عزيمت به دانشگاه به دست نيروهاي آمريكايي كشته شدند. در اين حادثه 4 دانشجوي ديگر نيز مجروح شدند.]]>
</TEXT>
</DOC>
<DOC>
<DOCID>HAM2-841013-095</DOCID>
<DOCNO>HAM2-841013-095</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[افزايش تنش ميان فتح و حماس بر سر برگزاري انتخابات]]>
</TITLE>
<TEXT>
<IMAGE>/1384/841013/news/012003.jpg</IMAGE>
<![CDATA[
گروه سياسي خارجي: درحالي كه بسياري از اعضاي جنبش فتح خواهان تعويق برگزاري انتخابات پارلماني فلسطين هستند، سامي ابوزهري سخنگوي جنبش حماس تأكيد كرد انتخابات بايد در موعد مقرر يعني 5 بهمن برگزار شود.
جنبش فتح با اين ادعا كه به جهت اقدامات تل آويو امكان برگزاري انتخابات در بخش شرقي بيت المقدس مقدور نيست خواهان تعويق برگزاري انتخابات شده است. اگرچه اين درخواست با مخالفت محمود عباس رئيس حكومت خودگردان فلسطين مواجه شد، اما اعضاي فتح تهديد كرده اند كه در صورت عدم تعويق انتخابات ياعدم تغيير در وضعيت بيت المقدس شرقي آنها در اين انتخابات به عنوان نامزد شركت نخواهند كرد.
در واكنش به اين اظهارات ابوزهري گفت: طرف هايي وجود دارند كه قصد دارند با برگزار نشدن انتخابات هرج و مرج به وجود آورند.]]>
</TEXT>
</DOC>
<DOC>
<DOCID>HAM2-841013-096</DOCID>
<DOCNO>HAM2-841013-096</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[افزايش جنايات سازمان يافته در اسرائيل]]>
</TITLE>
<TEXT>
<![CDATA[ايسنا: آريل شارون در تلاش براي انتخاب مجدد در انتخابات ماه مارس، اين بار با توجه بيشتر به مسايل داخلي، دستور داد تا جنايات سازماندهي شده در اسرائيل سركوب شود.
به گزارش خبرگزاري رويتر، جنايت در اسرائيل در سال هاي اخير افزايش يافته و پليس نيز به دليل مشغول بودن در جنگ با فلسطينيان نتوانسته به طور موثر از پس اين جنايات برآيد.
گروه هاي تبهكار در رقابت با يكديگر، اسرائيل را به عنوان سرزمين قمار، قاچاق مواد مخدر و سوء استفاده جنسي از كارگران مشهور كرده اند.
جنگ هاي منطقه اي ميان گروه هاي تبهكار رقيب به خيابان ها كشيده شده و حملات انفجاري و تلاش براي كشتار روساي اين گروه ها امري متداول شده است.به غير از درگيري هاي جامعه جنايتكاران، درگيري هاي خياباني در اسرائيل چند جوان را قرباني كرده و كتك كاري در كلوپ هاي شبانه نيز همين نتيجه را در بر داشته است.
شارون در نشست هفتگي  كابينه اش گفت، اسرائيل به جنايات سازماندهي شده به اندازه مبارزه با تروريسم اولويت مي دهد.
وي افزود: اين موضوع از دستور كار دولت اسرائيل حذف نمي شود. ما سطح امنيت خصوصي شهروندان اسرائيلي را بالا مي بريم و اين پديده را يك تروريسم داخلي مي دانيم. اين موضوع بايد به سرعت حل شود.]]>
</TEXT>
</DOC>
<DOC>
<DOCID>HAM2-841013-097</DOCID>
<DOCNO>HAM2-841013-097</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[خشم مردم سوريه از اظهارات خدام]]>
</TITLE>
<TEXT>
<IMAGE>/1384/841013/news/011997.jpg</IMAGE>
<![CDATA[
در دو روز گذشته مردم مناطق مختلف سوريه با برپايي تظاهرات مختلف ضمن حمايت از بشار اسد خشم خود را از اظهارات خدام ابراز داشتند.
خبرگزاري سوريه، شام پرس با ارسال اين گزارش مي افزايد: در شب تحويل سال نو ميلادي شهروندان خشمگين سوري با تجمع در مقابل قصر خدام در بابناس قصد داشتند كه آن را به آتش بكشند كه حضور پليس مانع از انجام آن شد.
در ديگر شهرهاي سوريه از جمله دمشق نيز تظاهرات مختلفي برپا شد و مردم ضمن ابراز خشم و انزجار از سخنان خدام عليه بشار اسد و ديگر مقامهاي امنيتي و سياسي اين كشور خواهان محاكمه وي به اتهام فساد و خيانت شدند.دولت  سوريه  نيز اعلام كرد تصميم  گرفته  است  درباره  فساد مالي  عبدالحليم  خدام  معاون مستعفي  رئيس  جمهور اين  كشور تحقيق  كند.به  گزارش  خبرگزاري  فرانسه  از دمشق  روزنامه  رسمي  الثوره  نوشت  شوراي وزيران  اقدامات  لازم  براي  قضاوت  درباره  خيانت  خدام  را به  كار خواهد  بست  و درباره  دخالت  وي  در چند مورد فساد مالي  تحقيق  و اموالش  را تصاحب  خواهد كرد.اين  روزنامه  نوشت  دولت  بدين  ترتيب  به  درخواستهاي  پارلمان سوريه  پاسخ  خواهد گفت .
نمايندگان  پارلمان  سوريه  روز شنبه  خدام  را به  خيانت  متهم  كردند و محاكمه  وي  را در دادگاه  خواستار شدند.
گفت و گوي بازرسان بين المللي با بشار اسد
به دنبال اظهارات عبدالحليم خدام معاون سابق بشار اسد رئيس جمهوري سوريه، در خصوص تهديدات صورت گرفته عليه رفيق حريري، كميته بين المللي تحقيق درباره قتل وي در نظر دارد طي گفت وگو با بشار اسد رئيس جمهور سوريه و فاروق الشرع وزير خارجه اين كشور، اظهارات آنها را در خصوص موارد مطروحه بشنود.روزنامه النهار چاپ لندن با افشاي اين خبر نوشت: كميته تحقيق منتظر پاسخ مقام هاي سوري به اين درخواست است. اگرچه اين خبر هنوز رسماً از سوي مقامات سوري تأييد نشده است اما نصرت حسن، سخنگوي كميته بين المللي تحقيق درباره ترور حريري ديروز گفت: اين كميته خواهان مصاحبه با خدام است.]]>
</TEXT>
</DOC>
<DOC>
<DOCID>HAM2-841013-098</DOCID>
<DOCNO>HAM2-841013-098</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[حمله انتحاري در قندهار]]>
</TITLE>
<TEXT>
<![CDATA[رويتر: يك بمب گذار انتحاري با خودروي حاوي مواد منفجره اش به كاروان نيروهاي خارجي در شهر قندهار حمله كرد و در اثر اين انفجار يك سرباز آمريكايي و يك زن و كودك افغان مجروح شدند.تنها كشته اين حمله همان بمب گذار انتحاري بود. طالبان مسئوليت اين حمله را به عهده گرفت و گفت كه تعداد تلفات آمريكايي ها از آنچه اعلام شده بيشتر است.طالبان اعلام كرده بود در افغانستان دست به حملات انتحاري مي زند و ده ها نيرو هم براي اين كار وارد افغانستان شده اند.]]>
</TEXT>
</DOC>
<DOC>
<DOCID>HAM2-841013-099</DOCID>
<DOCNO>HAM2-841013-099</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[پايان آتش بس يكجانبه شورشيان مائوئيست نپال]]>
</TITLE>
<TEXT>
<![CDATA[ايرنا: به  رغم  درخواست  احزاب  و سازمان  ملل ، رهبر شورشيان  مائوئيست  نپال  ديروز رسماً پايان  آتش بس  چهار ماهه  يكجانبه  را اعلام  كرد و وعده  داد كه حملات  را از سر خواهد گرفت .به  گزارش  خبرگزاري  فرانسه ، رهبر شورشيان  در اطلاعيه اي  اعلام  كرد، آتش بس  چهار ماهه اي  كه  ما آن را تمديد كرده  بوديم  به  انتها رسيده  است . در اين  اطلاعيه  آمده  است ، ما اعلام  مي كنيم  كه  عمليات  آتي  ما عليه  رژيم خودكامه  خواهد بود. رهبر شورشيان  نپال  اعلام  كرد كه  اين  گروه  ناگزير است  نه  تنها براي  صلح  و مردمسالاري  بلكه  به  خاطر دفاع  از خود موضع  تهاجمي اتخاذ كند.]]>
</TEXT>
</DOC>
<DOC>
<DOCID>HAM2-841013-100</DOCID>
<DOCNO>HAM2-841013-100</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نيمي از اعضاي سناي پاكستان بازنشسته شدند]]>
</TITLE>
<TEXT>
<![CDATA[اسلام آباد _ ايرنا: نيمي از اعضاي مجلس سناي پاكستان ديروز به قيد قرعه بازنشسته شدند.
اين مجلس در سال 1973 ميلادي با 45 نفر عضو كار خود را آغاز كرد و شمار اعضاي آن در سال 1977 ميلادي به 63 نفر افزايش يافت.تعداد اعضاي مجلس سنا در سال 1985 به 87 نفر و در دولت پرويز مشرف در سال 2002 ميلادي، به 100 نفر رسيد.طبق ماده 59 قانون اساسي پاكستان، از هر چهار ايالت پنجاب، سند، سرحد و بلوچستان 22 نفر به عنوان سهميه براي اين مجلس انتخاب مي شوند.
از مجموع اين 100 نفر، 22 نفر نمايندگان هر ايالت، هشت نفر از مناطق قبايلي و چهار صندلي متعلق به نمايندگان پايتخت(اسلام آباد)است.
مدت كار مجلس سنا شش سال است كه هر سه سال، از طريق قرعه كشي علني با حضور تمامي نمايندگان و تحت نظارت ستاد انتخابات كشور، نيمي از آنان بازنشسته مي شوند.]]>
</TEXT>
</DOC>
<DOC>
<DOCID>HAM2-841013-101</DOCID>
<DOCNO>HAM2-841013-101</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[مخالفت گسترده آمريكايي ها با طرح بوش براي شنود غيرقانوني]]>
</TITLE>
<TEXT>
<![CDATA[ايرنا: در جديدترين  نظرسنجي  به  عمل  آمده ، 86 درصد مردم  آمريكا با طرح جرج  بوش ، رئيس  جمهوري  آمريكا در ارتباط با شنود مكالمات  آنان  توسط آژانس  امنيت  ملي  كه  بدون  حكم  دادگاه  صورت  مي گيرد، مخالفند. در اين  نظرسنجي  كه  شبكه  خبري  ام  اس  ان بي سي  و توسط اينترنت  بر روي 153 هزار و 722 نفر انجام  داده  است ، فقط 13 درصد از مردم  آمريكا موافقت خود را با ادامه  استراق سمع  غيرقانوني  مكالمات  خود اعلام  كرده اند. يك  درصد نيز در اين  نظرسنجي  از اظهارنظر خودداري  كرده اند. روزنامه  نيويورك  تايمز براي  نخستين  بار به  نقل  از مقامهاي  آمريكايي اين  خبر مافوق  محرمانه  را منتشر كرد كه  اين  افشاگري  تهديد دولت  آمريكا را عليه  اين  روزنامه  در پي  داشت . نيويورك  تايمز همچنين  در شماره  روز يكشنبه  خود نوشت  كه  معاون  دادستان كل  سابق  آمريكا به  دليل  مخالفت  با برنامه  جاسوسي  جرج  بوش  از شهروندان آمريكايي  وادار به  كناره گيري  موقت  شد.]]>
</TEXT>
</DOC>
<DOC>
<DOCID>HAM2-841013-102</DOCID>
<DOCNO>HAM2-841013-102</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[آزادي 3 گروگان ايتاليايي در يمن]]>
</TITLE>
<TEXT>
<![CDATA[ايسنا: مقام هاي رسمي اعلام كردند پس از آزادي سه زن ايتاليايي گروگان گرفته شده در يمن مقام هاي يمن در حال مذاكره براي آزادي دو گروگان ايتاليايي ديگر هستند. به گزارش الجزيره، ربودن اين پنج ايتاليايي و همچنين پنج آلماني طي روزهاي گذشته موجب شد تا فرماندارهاي دو استاني كه توريست هاي غربي در آن ربوده شده اند، از كار بركنار شوند.ربودن اين ايتاليايي ها چند ساعت پس از آن روي داد كه علي عبدالله صالح، رئيس جمهور يمن متعهد شد تا آدم ربايي را در اين كشور فقير عربي ريشه كن كند. يك مقام امنيتي اعلام كرد، مذاكره براي آزادي صلح آميز اين دو ايتاليايي آغاز شده است.]]>
</TEXT>
</DOC>
<DOC>
<DOCID>HAM2-841013-103</DOCID>
<DOCNO>HAM2-841013-103</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[فشار تبليغاتي اسرائيل بر فلسطيني ها
شارون نقشه  راه را كنار مي گذارد]]>
</TITLE>
<TEXT>
<IMAGE>/1384/841013/news/012000.jpg</IMAGE>
<![CDATA[
گروه سياسي خارجي: يك روز پس از آنكه گروه هاي اصلي مقاومت فلسطين اعلام كردند كه آتش بس با اسرائيل را تمديد نخواهند كرد، روزنامه اسرائيلي معاريو نوشت شارون نخست وزير اسرائيل قصد دارد صلح با فلسطينيان موسوم به نقشه راه را كنار بگذارد.
دو روز پيش در پي اعلام شاخه نظامي فتح و جنبش جهاد اسلامي مبني بر عدم پايبندي به آتش بس، شاخه نظامي حماس نيز اعلام كرد به دليل اعمال خشونت از سوي رژيم تل آويو و كشتار مردم فلسطين حاضر نيست آتش بس را تمديد كند.
در پي اين اظهارات و چند روزي پيش از آن مبادله آتش  و پرتاب موشك از سوي فلسطينيان و حمله هواپيماهاي جنگي اسرائيل به غزه شدت يافته بود.
ديروز روزنامه معاريو نوشت شارون نخست وزير رژيم اسرائيل با كنارگذاشتن طرح نقشه راه قصد دارد، حمايت واشنگتن را براي الحاق اراضي اشغال شده كرانه باختري به اين رژيم جلب كند.
بنابراين گزارش استدلال شارون اين است كه حكومت خودگردان فلسطين توان سركوب گروه هاي مقاومت را ندارد. براساس اين گزارش مقامات تل آويو طرح مذكور را به مقام هاي آمريكايي ارائه كرده اند.
در اين گزارش آمده است كه اسرائيل معتقد است كوچكترين احتمالي براي پيشرفت در مذاكرات ميان اسرائيل و فلسطيني ها وجود ندارد و از اين روي شريك طبيعي در اين مسئله تنها واشنگتن است. به نظر مي رسد شايعه اي كه روزنامه معاريو منتشر كرده نوعي جنگ تبليغاتي براي ترساندن گروه هاي فلسطيني باشد. زيرا اشتياق اسرائيلي ها به طرح نقشه راه بيش از فلسطيني هاست.
از سوي ديگر جنگنده هاي رژيم اسرائيل ديروز بار ديگر نوار غزه را هدف قرار دادند. ديروز يك فروند جنگنده تل آويو موشكي به سوي يك ساختمان متعلق به جنبش فتح شليك كرد كه گزارشي از تلفات و خسارات احتمالي آن گزارش نشده است. پيش تر در حمله هوايي به منطقه بيت لاهيا در شمال غزه دو فلسطيني شهيد شدند. ديروز نيز نظاميان اين رژيم با نيروهاي مقاومت در شرق شهر قلقليا درگير شدند.
در اين درگيري كه در كرانه باختري روي داد، يك نظامي اسرائيلي مجروح شد. از سوي ديگر نيروهاي مقاومت فلسطين نيز به يك پايگاه نظامي اسرائيل در نزديكي شهر طولكرم در شمال كرانه باختري رود اردن و يك پايگاه ديگر در نزديكي گذرگاه قلنديا در جنوب شهر رام الله حمله كردند.]]>
</TEXT>
</DOC>
<DOC>
<DOCID>HAM2-841013-104</DOCID>
<DOCNO>HAM2-841013-104</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اصلاح سازمان ملل مهمترين اولويت جان بولتون در سال 2006]]>
</TITLE>
<TEXT>
<![CDATA[مهر: نماينده آمريكا در سازمان ملل گفت كه وي مي خواهد سال جديد را با تلاشهاي هر چه بيشتر در زمينه اصلاح سازمان ملل آغاز كند.
به گزارش روزنامه واشنگتن پست، جان بولتون اعلام كرد كه وي اقدامات خود را در اين زمينه با اطمينان به پنج قدرت مهم شوراي امنيت و عضويت آنها در شوراي جديد حقوق بشر آغاز خواهد كرد.
بولتون طي گفتگو با اين روزنامه آمريكايي اولويت اوليه خود را حمايت از دو كشور روسيه و چين براي عضويت در شوراي جديد حقوق بشر اعلام كرد، زيرا اين دو كشور داراي عضويت دائم در شوراي امنيت سازمان ملل هستند و براي عضويت خود در اين شوراي جديد با مشكلاتي روبه رو هستند.
اين پيشنهاد بخشي از تلاشهاي بولتون براي جايگزيني پنج عضو دائم شوراي امنيت(انگليس، چين، فرانسه، روسيه، و آمريكا)در مركز تصميم گيري سازمان ملل است.
بولتون گفت كه يكي از اولويتهاي اصلي وي در سال 2006 حمايت دوباره شوراي جديد از اولويت هاي جديد مربوط به مبارزه با تروريسم و گسترش سلاحهاي مرگبار جهان است. وي ماه گذشته به عضويت دائم اين پنج كشور در كميسيون ساختار صلح سازمان ملل كمك كرد كه اين اقدامي براي عمليات بازسازي در كل جهان بود.
بولتون مدعي شد: اين پنج عضو در همه بخشهاي سازمان ملل فعاليت كرده اند و هيچ گاه در جستجوي رياست بر هيچ كدام از بخشهاي سازمان ملل نبوده اند. به گفته وي عضويت آنها در شوراي جديد حقوق بشر مانعي بر سر تجاوز از قوانين حقوق بشر مي شود.]]>
</TEXT>
</DOC>
<DOC>
<DOCID>HAM2-841013-105</DOCID>
<DOCNO>HAM2-841013-105</DOCNO>
<ORIGINALFILE>/1384/841013/news/_kharj.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[قيام آرام زاپاتيست هاي مكزيك عليه دولت مركزي]]>
</TITLE>
<TEXT>
<IMAGE>/1384/841013/news/012006.jpg</IMAGE>
<![CDATA[
ايرنا: جنبش  مبارزان  زاپاتيست  مكزيك  بعداز گذشت  دوازده  سال  ازقيام  مسلحانه خود، اين  بار دست  به  يك  قيام  آرام  مسالمت  آميز زده اند و خود را براي  ورود به  عرصه  رقابت  انتخابات  رياست  جمهوري  مكزيك  آماده  مي كنند.
به  گزارش  بي بي سي ، زاپاتيست ها از آغاز سال نو ميلادي ، براي  ورود به  عرصه  سياست  كشور مكزيك  از جمله  شركت  در انتخابات رياست  جمهوري  خود را آماده  كرده اند.
ماركوس ، رهبر اين  گروه  اعلام  كرده  است  كه  اين  بار يك  جنبش  ملي  چپ  گرا را با روشهاي  مسالمت  آميز به  راه  مي اندازد.
مبارزان  زاپاتيست  يكشنبه  گذشته در اولين  روز سال ،2006 حركت  خود را ازدهكده  جنگلي  گاروچا به  سمت  سان  كريستوبال  آغاز كردند وقصد دارند تاشبه  جزيره  يوكاتان  در ساحل  درياي  كارائيب  پيش  بروند.زاپاتيست ها  اين  بار بر خلاف  قيام  مسلحانه  خود در سال ،1994 سلاحهايشان را زمين  گذارده اند ودست  به  قيام  آرام  زده اند.]]>
</TEXT>
</DOC>
<DOC>
<DOCID>HAM2-841013-106</DOCID>
<DOCNO>HAM2-841013-106</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[به دستور شهردار
طرح ايمن سازي اماكن عمومي تهران در برابر آتش سوزي اجرا مي شود]]>
</TITLE>
<TEXT>
<IMAGE>/1384/841013/news/011988.jpg</IMAGE>
<![CDATA[
گروه شهري: به دستور دكتر محمدباقر قاليباف شهردار تهران بحث ايمن سازي اماكن عمومي در دستور كار سازمان آتش نشاني و خدمات ايمني شهرداري تهران قرارگرفت.به گزارش همشهري مهندس محمد سميعي معاون عملياتي سازمان آتش نشاني در اين باره گفت: شهرداري تهران در مرحله اول به منظور ايمن سازي مساجد و تكايا و سپس مدارس شهر تهران حدود 5/1 ميليارد تومان بودجه اختصاص داده است.
وي با اشاره به وجود حدود 5500 مدرسه در شهر تهران گفت: 95 درصد اين مدارس مورد بازديد كارشناسان سازمان قرار گرفته اند كه اين بازديدها هر 6 ماه يك بار تكرار شده و براساس آن مدارس از لحاظ رعايت 24 مورد نكات ايمني كنترل شده تا در صورت مشاهده نواقص با ارايه مشاوره هاي لازم، دستورالعمل هاي ايمني و آموزش هاي لازم نسبت به رفع معضلات و نواقص ايمني اقدام شود.سميعي ادامه داد: اين طرح درمورد تمامي اماكن عمومي ازجمله پمپ بنزين ها، سينماها و ارگان ها نيز به اجرا در خواهد آمد لذا از كليه مسئولان اينگونه اماكن درخواست مي شود با مراجعه به نزديكترين ايستگاه آتش نشاني محل خود كتبا درخواست خود را براي در اختيار گرفتن اينگونه خدمات به سازمان آتش نشاني ارايه نمايند.
به گفته معاون عمليات آتش نشاني، اين سازمان تاكنون 560 مدرسه در مناطق جنوبي تهران را كه از بنيه اقتصادي كافي براي ايمن سازي برخوردار نبودند به كپسول آ تش نشاني و وسايل امدادي مجهز كرده است، ضمن اينكه از دو سال گذشته تاكنون به 500 هزار دانش آموز آموزش هاي لازم براي برخورد با حوادث ارايه شده است كه آخرين گروه آنان شامل 40 هزار دانش آموز در مقاطع مختلف بوده است.معاون هماهنگي امور پرورشي سازمان آموزش و پرورش گفت: در مذاكره با مسئولان آتش نشاني مقرر شده است تا سال آينده 2500 مدرسه در سطح تهران به كپسول آتش نشاني و ديگر وسايل امدادي مجهز شوند.در شرايطي كه به گفته اين مقام مسئول نيمي از مدارس شهر تهران بالاي 40 سال قدمت داشتند و در نتيجه هنگام آتش سوزي سيستم مداربسته اي كه بتواند در اين شرايط سريع وارد عمل شود وجود ندارد، معاون عملياتي سازمان آتش نشاني وضعيت مدارس شهر تهران را به گونه اي مي بيند كه در صورت اشتعالُ، وجود همين خاموش كننده هاي دستي كفايت خواهد كرد، ضمن اينكه با مديران مدارس بر روي مسايلي از قبيل نصب پله هاي اضطراري، ورودي و خروجي هاي مناسب و بخاري هاي استاندارد هماهنگي هاي لازم صورت گرفته است. وي از ميان 24 توصيه ايمني در نظر گرفته شده براي مدارس، اغلب مدارس را برخوردار از حدود 20توصيه مي داند و مي گويد كه در موارد باقيمانده نيز با هماهنگي آموزش و پرورش و اولياي مدارس در حال برطرف   كردن نواقص هستيم.]]>
</TEXT>
</DOC>
<DOC>
<DOCID>HAM2-841013-107</DOCID>
<DOCNO>HAM2-841013-107</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[عضو هيأت رئيسه شوراي شهر تهران در گفتگو با همشهري خبر داد:
استقبال 90 درصد شهروندان از طرح تردد زوج و فرد خودروها]]>
</TITLE>
<TEXT>
<![CDATA[گروه شهري - اسدالله افلاكي:شوراي شهر بر تجهيز و گسترش حمل و نقل عمومي كارآمد و مطمئن تاكيد دارد.
مهندس اميررضا واعظ آشتياني - عضو هيأت رئيسه شوراي اسلامي شهر تهران، در گفتگو با همشهري، ضمن موفق خواندن طرح تردد نوبتي خودروها افزود: بحران موجود در ترافيك و معضل آلودگي هوا كه امروز شهروندان تهراني با آن دست به گريبان اند ناشي از آن است كه مسئولان طي سالها گذشته نسبت به ناوگان حمل و نقل عمومي و زيرساخت ها بي توجه بوده اند؛ به طوري كه در اوايل سال 82 ناوگان حمل و نقل عمومي به ناوگاني فرسوده و فرتوت تبديل شد ولي پس از آن، و در مديريت جديد شهري با افزودن 2500 دستگاه اتوبوس، تجهيز و نوسازي اين شبكه در دستور كار قرار گرفت و از سوي ديگر شوراي شهر با اولويت قايل شدن براي شبكه همگاني حمل و نقل، 560 ميليون دلار براي احداث و راه اندازي خطوط 3 و 4 مترو اختصاص داد.
درپي آن نيز، 280 ميليون دلار براي خريد واگن هاي جديد، 28 ميليون دلار براي خريد قطعات يدكي و 8ميليون دلار براي تجهيز مترو به سيستم اطفاي حريق مترو تخصيص يافت.
وي پروژه منوريلي را مكملي براي بهينه كردن شبكه حمل و نقل عمومي دانست و گفت : چنانچه اين پروژه روند منطقي خود را طي كند، مي تواند در كنار گسترش شبكه مترو و تجهيز و نوسازي ناوگان اتوبوسراني و تاكسيراني نقشي مؤثر و كارساز در جابجايي آسان شهروندان داشته باشد.
اين عضو شوراي شهر ضمن انتقاد شديد از توليد بي رويه خودرو  هاي غيراستاندارد در سالهاي اخير تصريح كرد: توليد بي رويه خودرو آن هم خودروهايي كه بدون رعايت استانداردهاي جهاني توليد شده و مي شوند همچنين عدم خروج خودروهاي فرسوده از سوي ديگر، بر آلودگي هوا و معضلات حمل و نقل شهري دامن زده است.
وي مي گويد: براساس آمار در حال حاضر، موتور 94 درصد خودروها تنظيم نيست كه اين عامل باعث افزايش مصرف سوخت و آلودگي شديد هوا در شهرهاي بزرگ شده و خسارات سنگيني را به اقتصاد كشور وارد مي سازد.
آشتياني اظهار مي كند: براساس نظرسنجي 90 درصد مردم از طرح تردد نوبتي خودروها استقبال كرده اند. اين در حالي است كه بنابر اعلام راهنمايي و رانندگي، اجراي اين طرح در محدوده طرح ترافيك 5/9 درصد و در خارج از محدوده 10 درصد كاهش تصادفات را درپي داشته كه هم به لحاظ اقتصادي و هم به لحاظ بهداشتي و سلامتي قابل تامل است. با اين همه، بررسي و ارزيابي طرح ممانعت از تردد خودروهاي تك سرنشين و طرح تغيير ساعات كار ادارات مي تواند در كاهش آلودگي هوا و بار ترافيك شهر مؤثر باشد.
وي در پايان تاكيد كرد: از آنجايي كه مديريت واحد شهري و به تبع آن مديريت واحد ترافيك وجود ندارد و 26 نهاد و سازمان در امور ترافيك دخالت دارند، تصميم گيري و اجراي هر طرحي با مشكلاتي مواجه خواهد بود و هنگامي كه مديريت واحد شهري تحقق نيابد شاهد تداوم مشكلات خواهيم بود.]]>
</TEXT>
</DOC>
<DOC>
<DOCID>HAM2-841013-108</DOCID>
<DOCNO>HAM2-841013-108</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[محل برگزاري نمايشگاه كتاب]]>
</TITLE>
<TEXT>
<IMAGE>/1384/841013/news/011991.jpg</IMAGE>
<![CDATA[
فارس: رئيس شوراي شهر تهران گفت: هنوز وزارت ارشاد در خصوص مكان برگزاري نمايشگاه كتاب در سال 85 با شوراي شهر رايزني نكرده است به همين دليل مكان برگزاري آن هم معلوم نيست.مهدي چمران در پاسخ به اين سئوال كه با توجه به اينكه وزارت ارشاد در حال برنامه ريزي و فراهم كردن مقدمات برگزاري نمايشگاه كتاب در ارديبهشت ماه سال آينده است، آيا اين نمايشگاه همچنان در مكان فعلي برگزار خواهد شد، گفت: تا كنون در اين زمينه تصميمي اتخاذ نشده است.وي در خصوص امكان پيشنهاد مكاني جديد به وزارت ارشاد براي برگزاري نمايشگاه، تصريح كرد: ما پيشنهادي به وزارت ارشاد نخواهيم داد اما منتظر دريافت پيشنهادهاي آنان درخصوص مكان برگزاري نمايشگاه كتاب هستيم.]]>
</TEXT>
</DOC>
<DOC>
<DOCID>HAM2-841013-109</DOCID>
<DOCNO>HAM2-841013-109</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[6 پاركينگ طبقاتي جديد]]>
</TITLE>
<TEXT>
<IMAGE>/1384/841013/news/011982.jpg</IMAGE>
<![CDATA[
مديرعامل سازمان حمل و نقل و ترافيك شهرداري تهران از احداث شش پاركينگ طبقاتي جديد در سطح شهر تهران خبرداد و گفت: از اين تعداد دو پاركينگ طبقاتي لاله با ظرفيت 900 دستگاه خودرو و صادقيه با 412 فضاي پارك، ظرف سال آينده به بهره برداري مي رسند.سيد جعفر  هاشمي تشكري گفت: در حال حاضر 6 پاركينگ طبقاتي به نامهاي طالقاني، وصال، كاوه، حقاني، لاله و صادقيه در دست احداث است كه از اين تعداد دو پاركينگ لاله در خيابان فاطمي و پاركينگ صادقيه، طي سال آينده و چهار پاركينگ ديگر نيز كه در حال حاضر مراحل مقدماتي ساخت را طي مي كنند، ظرف دو سال ديگر به بهره برداري خواهند رسيد.]]>
</TEXT>
</DOC>
<DOC>
<DOCID>HAM2-841013-110</DOCID>
<DOCNO>HAM2-841013-110</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بيمارستانهاي فاقد سيستم تصفيه فاضلاب]]>
</TITLE>
<TEXT>
<IMAGE>/1384/841013/news/011985.jpg</IMAGE>
<![CDATA[
مهر: معاون محيط زيست انساني سازمان محيط زيست گفت: در صورتي كه بيمارستانها در مهلت قانوني نسبت به ايجاد سيستم تصفيه فاضلاب اقدام نكنند، پلمب خواهند شد.
مير سيد خلاق ميرنيا افزود: در حال حاضر تعداد زيادي از بيمارستانها فاقد سيستم تصفيه هستند كه اين امر باعث ورود فاضلاب هاي بيمارستاني به محيط زيست شده است. وي افزود: در صورتي كه بيمارستانها در تمامي استانها نسبت به ايجاد سيستم تصفيه بي توجهي كنند، در ابتدا به آنان اخطار داده خواهد شد و در صورت عدم اقدام، به قوه قضاييه معرفي خواهند شد.]]>
</TEXT>
</DOC>
<DOC>
<DOCID>HAM2-841013-111</DOCID>
<DOCNO>HAM2-841013-111</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[برف و باران از جمعه در تهران]]>
</TITLE>
<TEXT>
<![CDATA[گروه شهري: پيش بيني هواشناسي سايت بي بي سي حاكي است با استقرار يك جبهه هواي سرد و مرطوب از روز جمعه بارش برف و باران در تهران آغاز مي شود.
اين گزارش همچنين مي افزايد، حداكثر و حداقل دماي هوا در روز جمعه 16 دي ماه با 8 درجه افت نسبي به 1 و 7- درجه كاهش مي يابد.
بخش هواشناسي سايت ياهو نيز هواي تهران را در روز جمعه ابري، همراه با بارش باران و در برخي ساعات همراه با برف پيش بيني كرده است. براساس اين گزارش بارش برف و باران از روز جمعه تا چهارشنبه 21 دي ماه كماكان در تهران ادامه خواهد يافت، به نحوي كه شدت بارش برف در روز سه شنبه بيش از ساير روزهاي هفته پيش بيني شده است.]]>
</TEXT>
</DOC>
<DOC>
<DOCID>HAM2-841013-112</DOCID>
<DOCNO>HAM2-841013-112</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هيچ كارتن خوابي امسال در تهران نمرده است]]>
</TITLE>
<TEXT>
<![CDATA[فارس: معاون امور اجتماعي شهرداري تهران با اشاره به آمار منتشر شده توسط برخي افراد غير مسئول گفت: بر اساس آمار معاونت اجتماعي شهرداري تهران امسال هيچ كارتن خوابي در تهران جان خود را از دست نداده است.
احمد نوريان افزود: اكيپ هاي سيار شهرداري تمام شب را حال گشت زدن در سطح شهر تهران هستند و با فعاليت هاي مستمر اين اكيپ ها تمامي كارتن خوابها از سطح شهر جمع شده اند و اصلا كارتن خوابي نداريم كه شب را تا صبح در خيابان سپري كند.
وي گفت: شهرداري تهران در تلاش است تا با فعاليت هاي همه جانبه جلوي هرگونه حوادث تلخ و ناگوار را براي كارتن خوابها بگيرد.
نوريان تصريح كرد: همچنين شهرداري تهران تا حد لازم امكانات بهداشتي و رفاهي را در گرمخانه ها براي كارتن خوابها فراهم كرده است. وي روزانه مردن 15 كارتن خواب در شهر تهران را تكذيب كرد و گفت: سال گذشته تعداد انگشت شماري كارتن خواب در شهر تهران فوت كردند ولي امسال كارتن خوابي در شهر تهران نمرده است.
وي با تأكيد بر اينكه شهرداري تهران تمام هزينه هاي جمع آوري كارتن خواب ها را خودش متقبل شده است، گفت: امسال بيش از يك ميليارد تومان شهرداري تهران براي ساماندهي كارتن خواب ها هزينه كرده است.]]>
</TEXT>
</DOC>
<DOC>
<DOCID>HAM2-841013-113</DOCID>
<DOCNO>HAM2-841013-113</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[بازسازي بدنه بزرگراه چمران]]>
</TITLE>
<TEXT>
<IMAGE>/1384/841013/news/011994.jpg</IMAGE>
<![CDATA[
فارس: مديرعامل سازمان پاركها و فضاي سبز شهر تهران گفت: در چند روز گذشته بازسازي بدنه بزرگراه شهيد چمران تهران آغاز شده است.
مهندس علي محمد مختاري افزود: يكي از اقدامات سازمان پاركها و فضاي سبز شهر تهران ايجاد فضاي سبز درون شهري مخصوصا در بدنه بزرگراههاي شهر تهران است.
وي در ادامه گفت: در بدنه بزرگراه چمران شروع به كاشت گياهان با شرايط اقليمي خاص كرده ايم.وي درخصوص كارهاي انجام شده در بدنه بزرگراه چمران گفت: قسمت هايي از اين بزرگراه داراي شيب هاي تندي مي باشد كه بايد ايمن سازي شود.]]>
</TEXT>
</DOC>
<DOC>
<DOCID>HAM2-841013-114</DOCID>
<DOCNO>HAM2-841013-114</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[از سوي ستاد شهر سالم تهران صورت مي گيرد
استقرار پايگاه هاي سلامتي تغذيه در سطح شهر]]>
</TITLE>
<TEXT>
<![CDATA[گروه شهري: ستاد شهر سالم تهران با هدف اطلاع رساني جهت ارتقاي سطح سلامت جسماني شهروندان و ايجاد فرهنگ غذايي مناسب در بين خانواده هاي تهراني و همچنين بهبود الگوي تغذيه شهروندان جهت پيشگيري از بيماري هاي مرگبار اقدام به برپايي پايگاه هاي اطلاع رساني تغذيه در سطح شهر كرده است. اين پايگاه ها در تعدادي از پارك ها، فرهنگسراها، خانه هاي فرهنگ و ديگر مراكز شهري داير مي شود.
دكتر عباس تقي زاده، رئيس ستاد شهر سالم در اين باره گفت: اين طرح با همكاري معاونت اجتماعي- فرهنگي شهرداري تهران، اداره بهبود تغذيه وزارت بهداشت، انستيتو تحقيقات تغذيه اي كشور، معاونت بهداشتي دانشگاه هاي علوم پزشكي شهيد بهشتي و ستاد شهر سالم تهران از شنبه اين هفته آغاز و تا چهارشنبه هفته جاري ادامه خواهد يافت.وي افزود: اين پايگاه ها با حضور دو نفر با تحصيلات كارشناسي ارشد و دكتراي تغذيه از ساعت 10 صبح تا 18 به صورت مشاوره گروهي و چهره به چهره و همچنين با ارائه جزوه، بروشور و... در خدمت شهروندان خواهند بود.]]>
</TEXT>
</DOC>
<DOC>
<DOCID>HAM2-841013-115</DOCID>
<DOCNO>HAM2-841013-115</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[حوضچه شيرابه كهريزك در آستانه امحا]]>
</TITLE>
<TEXT>
<![CDATA[مدير عامل سازمان بازيافت و تبديل مواد شهرداري تهران گفت: پروژه استحصال گازمتان، امحاي حوضچه شيرابه كهريزك و بهينه سازي صنايع كمپوست با همكاري بانك جهاني در شرف اجرايي شدن است.
به گزارش روابط عمومي شهرداري تهران، ابوالفضل ابراهيمي با بيان اين كه تمامي مراحل مقدماتي، انتخاب پيمانكار و انتخاب شيوه اجرا به پايان رسيده است، گفت: در مجموع 40 ميليون دلار هزينه امحاي حوضچه شيرابه، استحصال گاز متان و ساماندهي صنايع كمپوست در كهريزك تهران مي شود.
اين مقام مسئول در خصوص چگونگي همكاري بانك جهاني براي اجراي بهينه سازي و امحاي شيرابه هاي خطرناك زباله ها در منطقه كهريزك، افزود: بانك جهاني با درخواست اهداي وام به ايران موافقت كرده و اين موضوع مراحل پيگيري نهايي را مي گذارند.
ابراهيمي تصريح كرد: موضوع چگونگي تخصيص اين وام در شوراي اسلامي شهر تهران در حال بررسي است. مدير عامل سازمان بازيافت و تبديل مواد، ادامه داد: بازپرداخت اين وام بايد از محل اعتبارات شهرداري تهران انجام شود. ابراهيمي همچنين خواستار همكاري همه سازمانها و نهادهاي مسئول به خصوص سازمان حفاظت محيط زيست براي بهينه سازي و پاكسازي منطقه كهريزك شد.]]>
</TEXT>
</DOC>
<DOC>
<DOCID>HAM2-841013-116</DOCID>
<DOCNO>HAM2-841013-116</DOCNO>
<ORIGINALFILE>/1384/841013/news/_shari.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ديدار اعضاي شوراي شهر با شهروندان]]>
</TITLE>
<TEXT>
<![CDATA[گروه شهري: اعضاي شوراي اسلامي شهر تهران براي بررسي و حل مشكلات شهروندان فردا(چهارشنبه)در مناطق 4، 19 و 21 حضور خواهند داشت.
مهندس حسن بيادي در منطقه 4 و مهندس اميررضا واعظي آشتياني در منطقه 19 و حبيب كاشاني در منطقه 21 به مشكلات شهروندان رسيدگي خواهند كرد.
شهروندان مناطق ياد شده مي توانند براي ثبت نام ديدار با اعضاي شوراي اسلامي شهر تهران به روابط عمومي شهرداري هاي اين مناطق مراجعه كنند.]]>
</TEXT>
</DOC>
<DOC>
<DOCID>HAM2-841013-117</DOCID>
<DOCNO>HAM2-841013-117</DOCNO>
<ORIGINALFILE>/1384/841013/news/_siasi.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهور در ديدار با دانشجويان:
عملكرد دولت پشتيباني رسانه اي ندارد]]>
</TITLE>
<TEXT>
<IMAGE>/1384/841013/news/012054.jpg</IMAGE>
<![CDATA[
مهر: محمود احمدي نژاد رئيس جمهور حجم توهين هاي صورت گرفته به دولت را بي سابقه دانست و گفت: با اين حال حجم تحرك و تأثيرگذاري دولت در اين چند ماه نيز بي سابقه بوده و كارهايي شده كه دولت  هاي قبل جرأت انجام چنين كارهايي را نداشته  اند، اما رسانه ها چون با ما نبودند انعكاس ندادند و پشتيباني رسانه اي صورت نمي گيرد.
در ادامه اين ديدار، احمدي  نژاد با اشاره به اينكه همه مسائل عنوان شده درست است و دغدغه ما نيز هست، افزود: حركت تازه  اي آغاز شده كه تنها بحث انتصاب مديران نيز نيست؛ حركت يعني بازگشت به ريل انقلاب با پتانسيل چند برابر.
احمدي  نژاد با بيان اينكه عامل اصلي موج انقلاب سازمان هاي دولتي نيستند، اظهار داشت: اكنون فضاي سياسي دنيا تحت تأثير اين موج است و در داخل نيز همين وضع وجود دارد و آنها كه خود را صاحب انقلاب مي دانستند مقدمه اين جريان هستند.رئيس جمهور با بيان اينكه با وزرا قرارداد يكساله بسته ام، اظهار داشت: اين قرارداد معيار است و تذكر هم خواهم داد تا اصلاح صورت گيرد و در آخر سال از آنها گزارش خواهم گرفت و تعارفي با كسي نخواهم داشت.
وي افزود: كارهاي انجام شده در اين مدت افتخارآميز است، اما رسانه ها چون با ما نبودند انعكاس ندادند و پشتيباني رسانه اي صورت نمي گيرد.
در ادامه اين ديدار رئيس جمهور با اشاره به تغييرات ستاد دولت گفت: تاكنون ستاد دولت را تغيير داده ايم و براي اولين بار ستاد اقتصادي را درست چيده ايم.
احمدي نژاد با اشاره به موارد مطرح شده از سوي او در قضيه فلسطين اظهار داشت: در حال حاضر ايران محور جهان اسلام شده و مسلمانان ساير كشورها مي  گفتند كه موضع برخورد ما عوض شده است.
وي همچنين گفت:كنفرانس مكه با هدف به رسميت شناختن اسرائيل و با عنوان معرفي اسلام ميانه رو و انعطاف پذير تشكيل شد. مقدمات عادي سازي نيز از قبل با مواردي مثل عقب نشيني از غزه فراهم شده بود و اين برنامه از دو سال پيش تنظيم گرديده بود اما نهايتا مطالبي با فشار جمهوري اسلامي وارد متن بيانيه شد كه سابقه نداشته است و بهره اين كنفرانس فقط براي جمهوري اسلامي بود.
رئيس جمهور تاكيد كرد: برخي در داخل و خارج تصور مي كردند كه اين سخنان از جانب ما بدون برنامه و سياست مشخص مطرح مي شود، اما در اين زمينه استراتژي مشخصي را تعقيب مي كرديم. وي اظهار داشت: اين موج در ميان جوانان جهان اسلام طرفداران زيادي دارد و حركت خود را ادامه خواهد داد.]]>
</TEXT>
</DOC>
<DOC>
<DOCID>HAM2-841013-118</DOCID>
<DOCNO>HAM2-841013-118</DOCNO>
<ORIGINALFILE>/1384/841013/news/_siasi.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[موضع ايران در برابر پيشنهاد هسته اي روسيه
دبير شوراي عالي امنيت ملي: معقول نيست تأمين سوخت هسته اي دراختيار كشور ديگري باشدسخنگوي دولت:غني سازي بيرون از خاك ايران را نمي پذيريم]]>
</TITLE>
<TEXT>
<![CDATA[ايسنا: دبير شوراي عالي امنيت ملي كشورمان دادن اختيار تامين سوخت هسته اي ايران به كشوري ديگر را نامعقول خواند و گفت: تجربه تاريخي اجازه نمي دهد تا مسئولان كشور به سمت چنين پيشنهادي بروند.
وي به اروپا توصيه كرد كه در كنار ايران باشد، نه در مقابل آن و درباره ايده هسته اي اخير پيشنهادي از سوي مسكو براي تهران تصريح كرد: اگر نتوانيم خودمان سوخت را توليد كنيم، عملا به استقلال كشور لطمه خواهيم زد.
علي لاريجاني همچنين ايده پيشنهاد هسته اي اخير مسكو به تهران را ناپخته دانست و تصريح كرد كه اشكالات زياد و جدي بر آن وارد است، اما گفت كه دليلي ندارد ايران از بررسي ايده ها استقبال نكند.
دبير شوراي عالي امنيت ملي كشورمان در ارزيابي از مذاكرات ايران و اروپا در دور اول مذاكرات اوليه و اين كه چرا با توجه به تجربه مذاكرات دوسال و نيمي با اروپا، مجددا به سمت مذاكرات رفتيم؟ گفت: شرايط امروز هم در اروپا و هم در ايران تغيير كرده است.
تجربه گذشته نشان مي داد كه ايران آمادگي دارد از طريق مسالمت آميز حق خود را دنبال كند، اما اروپا رفتار خوبي را با متقابلا نشان نداد و به دنبال فرصت سوزي رفت.
اين رفتار اروپا منجر به راه اندازي ucf اصفهان از سوي ايران شد.
وي با بيان اين كه اروپايي ها به خوبي مي دانند كه ايران بر سر حرفي كه مي زند، مي ايستد، افزود: ما حاضر نيستيم حقوق ايران را در قالب يك فرصت سوزي از دست بدهيم.
ايران هميشه از گفت وگو استقبال مي كند، اما نمي گذاريم گفت وگو مانع حركت فن آوري صلح آميز هسته اي ايران شود.
لاريجاني در پاسخ به اينكه آيا فكر مي كنيد اروپا با شروع مذاكرات اخير به اين جمع بندي رسيده است كه ايران چرخه سوخت داشته باشد؟ گفت: به هر حال به خوبي مي دانند كه ايران از تجربه گذشته اش درس گرفته و حاضر نيست اين مقدار حرف بشنود. ما در مسير كاري مان حتما از گفت وگو استقبال مي كنيم، به شرط آنكه جدي و واقعي باشد و نخواهد ذهن ما را از بحث اصلي منحرف كند. در اين راستا گفت وگو با اروپا و طرف هاي ديگر مثل روسيه را كه اخيرا ايده اي براي حل مساله هسته اي پيشنهاد كرده است، به طور جدي دنبال مي كنيم.
وي با تأكيد بر اينكه ايده روسيه را به طور جدي دنبال مي كنيم، اظهار داشت: اين مساله امري تصنعي نيست، امااحتياج به يك زمان و اراده جدي دارد. آنها نبايد فكر كنند كه زمان زيادي را مي توانند از ما بگيرند. ايران همانند ديگر كشورها حقوق خود را در اين زمينه دنبال مي كند.وي افزود: از آنجايي كه نمي خواهيم فرصت ها را از ما بگيرند، مسير مدوني را براي خود ترسيم كرده ايم.
لاريجاني تصريح كرد: ما واقعا به يك بازي برد - برد با اروپا اعتقاد داريم، اما اگر كسي بخواهد جلوي مسير ما را سد كند بازي به باخت - باخت تبديل مي شود كه اين به ضرر آنهاست. پيشنهاد ما به اروپا اين است كه در كنار ما باشد نه در مقابل.
وي ادامه داد: شرايط و وضعيت  كشورهاي مختلف در منطقه و بيرون از آن اقتضا مي كند وضعيت منطقه را طوري نكنند كه آسيبش شامل خودشان هم بشود.
وي با اشاره به گفت وگوي تلفني اخيرش با ايگور ايوانف اظهار داشت: در اين گفت وگو از اين كه روسيه نماينده هايش را براي مذاكرات درباره طرح پيشنهادي اش به ايران بفرستد، استقبال كرديم.
دبير شوراي عالي امنيت ملي كشورمان در پاسخ به اين سئوال كه اگر در پيشنهاد روسيه غني سازي در خاك اين كشور مطرح باشد، باز هم قابل بررسي است؟ گفت: همه اينها برمي گردد به اين كه طرح پيشنهادي چه چهارچوب هايي دارد. در حال حاضر اين طرح بسيار كلي است، اما اگر بحث در آن اين باشد كه ايران از حق اش محروم شود خير. ما حق نداريم به آينده ايرانيان خلل وارد كنيم. اما وقتي مي گويند اين يك طرح پشتيبان است و شايد فوايدي داشته باشد، مي تواند مورد بررسي قرار گيرد. آنچه مهم است اين كه حق ايران براي داشتن دانش هسته اي بايد حفظ شود.
وي در پاسخ به اين سئوال كه اگر طرح روسيه از سوي ايران رد شود، ممكن است روسيه به جبهه اروپا و آمريكا بپيوندد، ابراز داشت: اين يك تحليل ساده از موضوع است. روسيه حتما منافع مهمي در منطقه دارد و روي كشور مهم و تاثيرگذاري مثل ايران حساب باز مي كند.
دبير شوراي عالي امنيت ملي كشورمان با بيان اينكه منفعت روسيه صرفا در مساله اتمي خلاصه نمي شود، افزود: مسايل مهم تري در منطقه براي اين كشور وجود دارد كه مي خواهد با تعامل با ايران در آنها به نتيجه برسد.
لاريجاني گفت: قبول ندارم كه رفتار روسيه تك ساحتي است، چرا كه منافع روسيه قطعا از منافع اروپا بيشتر است.
لذا معتقدم روس ها به اين سادگي خود را گرفتار اروپا و غرب نمي كنند، در عين حال كه هر كشوري به دنبال منافع خودش است.
وي درخصوص اين مطلب كه آيا احتمال مي دهيد در ماه هاي آينده وضعيت سخت تري براي ايران به وجود آيد؟ گفت: چشم انداز آينده مذاكرات را نسبت به مسير فعلي بد نمي بينم.
قبل از اجلاس نوامبر هم گفتم كه مسير آرامي را خواهيم داشت، اگر اروپايي ها رفتار تندي از خود نشان دهند، رفتار ما هم تغيير مي كند.
ما در برابر هر گونه تغيير رفتار اروپا راه حل خاصي را تدوين كرده ايم. اروپايي ها بايد بدانند در شطرنجي بازي مي كنند كه به راحتي نمي توانند ما را مات كنند، بنابراين معتقدم بهتر است بازيگري مناسبي انجام دهند.]]>
</TEXT>
</DOC>
<DOC>
<DOCID>HAM2-841013-119</DOCID>
<DOCNO>HAM2-841013-119</DOCNO>
<ORIGINALFILE>/1384/841013/news/_siasi.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس مجمع تشخيص مصلحت نظام:
كوبا در قاره آمريكا تنها نيست]]>
</TITLE>
<TEXT>
<![CDATA[مهر - رئيس مجمع تشخيص مصلحت نظام در ديدار سفير جديد كوبا در جمهوري اسلامي ايران، سطح روابط سياسي دو كشور را مطلوب عنوان و بر گسترش روابط در زمينه هاي اقتصادي، تجاري و فرهنگي تاكيد كرد.
هاشمي رفسنجاني مشتركات و خط مشي مستقل دو كشور در روابط و سياست خارجي را عاملي در گسترش روابط تهران و  هاوانا عنوان و تصريح كرد: همكاري سازنده و موثر دو كشور در سازمانها و مجامع بين المللي و استمرار آن عامل تعيين كننده اي در مقابله با يكجانبه گرايي قدرتهاي بزرگ است.
وي موج اخير تحركات ضد آمريكايي در آمريكاي لاتين را نشانه بيداري روح انقلابيگري و ضد استكباري مردم اين منطقه عنوان كرد و افزود: مردم آمريكاي لاتين به سمت روحيات ضد امپرياليستي گذشته خود در حال حركتند و كوبا ديگر در آن قاره تنها نيست.]]>
</TEXT>
</DOC>
<DOC>
<DOCID>HAM2-841013-120</DOCID>
<DOCNO>HAM2-841013-120</DOCNO>
<ORIGINALFILE>/1384/841013/news/_siasi.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سخنگوي دولت:
موضع دولت اين است كه غني سازي در داخل خاك كشور صورت بگيرد]]>
</TITLE>
<TEXT>
<![CDATA[گروه سياسي: چهارمين جلسه سخنگوي دولت با خبرنگاران اين هفته تشكيل شد. ظاهراً هر چه از عمر اين جلسات مي گذرد سئوالات خبرنگاران از الهام بيشتر مي شود. روز گذشته بسياري از خبرنگاران نتوانستند به طرح پرسش هاي خود بپردازند، اين در حالي بود كه بسياري ديگر چند پرسش را در قالب يك سئوال مطرح كرده و پاسخ گرفته بودند.
به نظر مي رسيد خبرنگاران طي چهار جلسه اي كه تاكنون برگزار شده در پي ارزيابي عكس  العمل دولتي هاي جديد نسبت به طرح سئوال هايشان بوده اند و اكنون كه هم سخنگو و هم خبرنگاران به يكديگر عادت كرده و روحيات يكديگر را شناخته اند، فضاي بهتري براي طرح سؤالها ايجاد شده است.
غني سازي اورانيوم در داخل ايران
از نخستين پرسش هايي كه در جلسه ديروز مطرح شد نظر دولت راجع به طرح روسيه بود كه الهام در پاسخ گفت: موضع دولت اين است كه غني سازي با رعايت معاهدات بين المللي و قوانين مربوطه در داخل خاك كشور صورت بگيرد و بر چارچوب و اصولي كه اعلام كرده ايم پافشاري مي كنيم. پيشنهاد رئيس جمهور در سازمان ملل نيز در همين راستا بود.
طرح هاي ارائه شده از جمله طرح روسيه در اين چارچوب مورد بررسي قرار مي گيرد و دولت از اصول خود در اين ارتباط عدول نمي كند.
دولت موضوع هولوكاست را دنبال مي كند
خبرنگار ديگري درباره موضع دولت در برابر جلسه اي كه در سازمان ملل در ارتباط با هولوكاست برگزار شد و از سكوت نماينده ايران در اين جلسه سئوال كرد كه الهام پاسخ داد: موضع كشور در ارتباط با هولوكاست از سوي وزارت امور خارجه به سازمان ملل اعلام شده و ثبت خواهد شد. در ارتباط با نماينده ايران در اين جلسه وزارت امور خارجه قضيه را مورد پيگيري قرار داده است. اين موضوع مورد توجه دولت قرار دارد.
تعامل دولت و صدا و سيما
خبرنگاري با اشاره به آنچه مبني بر جنجال  در ارتباط با تعامل صدا و سيما و دولت مطرح مي شود، موضع دولت در ارتباط با عملكرد صدا و سيما را جويا شد كه سخنگوي دولت گفت: در دولت بحثي نشده و هيچ موضعي در مورد صدا و سيما اعلام نشده است.
بستن شبكه صبا در حد شوراي عالي امنيت ملي نبود
خبرنگار ديگري از الهام در مورد نقش دولت و شوراي عالي امنيت ملي در جلوگيري از راه اندازي شبكه صبا سؤال كرد ، الهام در پاسخ گفت: شبكه صبا اگر ملي و ايراني است كه طبق قانون اساسي رسانه ملي در انحصار دولت است، اگر ملي و ايراني نيست كه حكم ديگري دارد، تصميم تعطيلي شبكه صبا در كميته هاي شوراي عالي امنيت ملي گرفته شد زيرا اين مسأله در حد شوراي عالي امنيت ملي نبود، مربوط به بخش هاي اداري بود و ربطي به شوراي عالي امنيت ملي نداشت.
پيشنهاد احمدي نژاد: نشست متفكران اسلامي و اروپايي
خبرنگار ديگري از اجرايي كردن پيشنهاد رئيس جمهور در مورد نشست متفكران اسلامي و اروپايي سؤال كرد كه الهام پاسخ داد: ابتكار رئيس جمهور در بحث حقوق بشر آمادگي جمهوري اسلامي براي بحث فكري با قبول آزادي انديشه و تفكر است، بدون اينكه تفكر را با زور و تهديد و فشار بخواهند تحميل كنند. سخنگوي دولت گفت: ما گفتمان بشري را در عرصه تفكرات مختلف برقرار مي كنيم. مهم اين است كه غربي ها چقدر از اين مسأله استقبال مي كنند، منتظر مي مانيم تا عكس العمل  آنها را به بحث انديشه آزاد ببينيم.
در آغاز جلسه ديروز، الهام گزارشي از مصوبات جلسات اخير هيأت دولت ارائه كرد.]]>
</TEXT>
</DOC>
<DOC>
<DOCID>HAM2-841013-121</DOCID>
<DOCNO>HAM2-841013-121</DOCNO>
<ORIGINALFILE>/1384/841013/news/_siasi.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[غني سازي اورانيوم حق ايران است]]>
</TITLE>
<TEXT>
<![CDATA[مهر ـ يك روزنامه نگار برجسته مصري ضمن انتقاد از عملكرد دوگانه غرب در قبال موضوع هسته اي ايران گفت: غني سازي اورانيوم حق ايران است، زيرا تنها اين كشور نيست كه به اين مهم مي پردازد، بلكه كشورهايي مثل سوئد، آرژانتين و برزيل نيز چنين فعاليتهايي را انجام مي دهند.
محمد حسنين هيكل روزنامه نگار برجسته مصري در گفتگو با شبكه تلويزيوني الجزيره گفت: اعتقاد من اشتباهات بسياري در جهان عرب صورت گرفته است و من نسبت به آن هشدار مي دهم همان طوري كه ديگران هم هشدار داده اند.
وي در پاسخ به اين سئوال كه در حال حاضر وضعيت ايران را در ارتباط با پرونده فعاليت هاي هسته اي اش و اظهارات اخير مقامات اين كشور چگونه مي بينيد با توجه به اين كه جهان نسبت به اظهارات رئيس جمهوري ايران شگفت زده شده است، آيا اين كشور مي تواند در سال آينده به اين برنامه ادامه بدهد، پاسخ داد: به اعتقاد من ايران مصمم است تا به حق خود براساس معاهده منع و گسترش سلاحهاي هسته اي دست يابد.
حسنين هيكل افزود: ايران حق دارد دست به غني سازي اورانيوم بزند چرا كه تنها ايران نيست كه فعاليت مربوط به غني سازي را انجام مي دهد، بلكه كشورهايي مثل سوئد، آرژانتين و برزيل به اين مهم مي پردازند.]]>
</TEXT>
</DOC>
<DOC>
<DOCID>HAM2-841013-122</DOCID>
<DOCNO>HAM2-841013-122</DOCNO>
<ORIGINALFILE>/1384/841013/news/_siasi.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تداوم گفتگوها بهترين راه حل موضوع هسته اي ايران]]>
</TITLE>
<TEXT>
<![CDATA[مهر- اروپايي ها همچنان تداوم گفتگوهاي ديپلماتيك ايران و اروپا را راه حل دوستانه موضوع هسته اي اين كشور مي دانند.
مجله آلماني دي سايت با بيان اين مطلب نوشت: بار ديگر مسئله حمله نظامي آمريكا به ايران در رسانه ها و مطبوعات خارجي مطرح شده است. از سويي ديگر در برخي ديگر از گزارشها مي خوانيم كه اسرائيل قصد دارد در بهار آينده پايگاههاي هسته اي ايران را مورد هدف قرار دهد.
اين مجله آلماني اين سئوال را مطرح كرد: آيا به راستي حمله نظامي بهترين گزينه ممكن براي برخورد با برنامه هسته اي ايران است؟]]>
</TEXT>
</DOC>
<DOC>
<DOCID>HAM2-841013-123</DOCID>
<DOCNO>HAM2-841013-123</DOCNO>
<ORIGINALFILE>/1384/841013/news/_siasi.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[واشنگتن در پي ايجاد ائتلاف عليه برنامه  هسته  اي ايران]]>
</TITLE>
<TEXT>
<![CDATA[ايسنا- خبرگزاري هند و آسيا به نقل از نيكلاس برنز گزارش داد، آمريكا سياستش در برابر ايران را با هند و ديگر كشورها هماهنگ مي كند و اميدوار است تهران به رهاكردن خواسته هاي هسته اي اش متقاعد شود.
اين خبرگزاري ادامه داد، معاون وزير امور خارجه آمريكا در امور سياسي كه در دانشگاه «جان هاپكينز» سخنراني مي كرد، گفت:آمريكا با اروپايي ها، روسيه، هند، چين و ديگر كشورها با اميد شكل دهي ائتلافي متحد و هدفمند براي بازداشتن تلاش هاي ايران همكاري نزديكي دارد.
وي ادعا كرد: اين محفل كشورها در حال گسترده شدن است. ايران بايد به درخواست از اين كشور براي بازگشت به مذاكرات فعال و پايدار با اروپا توجه كند.
معاون وزير امور خارجه  آمريكا افزود: اگر ايران چنين نكند، آنگاه در زماني با انتخاب ما براي حمايت و تقويت فعاليت آژانس بين المللي انرژي اتمي با بحث در شوراي امنيت سازمان ملل مواجه خواهد شد.]]>
</TEXT>
</DOC>
<DOC>
<DOCID>HAM2-841013-124</DOCID>
<DOCNO>HAM2-841013-124</DOCNO>
<ORIGINALFILE>/1384/841013/news/_siasi.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[حمايت نخست وزير اسبق هند از رأي دهلي عليه ايران]]>
</TITLE>
<TEXT>
<![CDATA[ايسنا: نخست وزير اسبق هند گفت كه مشكل دهلي نو با سياست هسته اي ايران اين بوده است كه مشخص شود آيا برنامه  هسته اي تهران با شبكه هسته اي پاكستان در ارتباط بوده است يا خير.
آي.كي.گوجرال، نخست وزير هند در نيمه  دوم دهه  90 ميلادي در گفت وگو با خبرگزاري هند و آسيا با منتقدان رأي هند عليه ايران در نشست آخر شوراي حكام آژانس بين المللي انرژي اتمي مخالفت كرد و گفت: ما هندي ها جدل گرا هستيم. بررسي گرايش بسيار سلامتي است، اما با موقعيت ايران با پختگي برخورد شد.
وي ادامه داد: در اين چهارچوب مشكل ما با سياست هسته اي ايران همواره اين بوده است كه آيا اين كشور فناوري هسته اي را با كمك شبكه  عبدالقديرخان، دانشمند هسته اي پاكستان به دست آورده است يا خير. مادامي كه هند و ايران سلاح هاي شان را به طور مستقل توليد كنند، هيچ مشكلي در اين راستا وجود ندارد.]]>
</TEXT>
</DOC>
<DOC>
<DOCID>HAM2-841013-125</DOCID>
<DOCNO>HAM2-841013-125</DOCNO>
<ORIGINALFILE>/1384/841013/news/_vrzsh.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[كمك هاي مالي ويژه براي بازي هاي آسيايي
با دستور رئيس جمهور ورزش صاحب بودجه مستقل شد]]>
</TITLE>
<TEXT>
<IMAGE>/1384/841013/news/012048.jpg</IMAGE>
<![CDATA[
گروه ورزشي - علي شاكري: ورزش رشد شتابان به خود گرفته است، اهميت جهاني آن را ديگر هيچ تحليل گر اجتماعي انكار نمي كند و عده اي نيز آن را جنبه مهمي از فرهنگ و تمدن معاصر دانسته اند. ورزش در طي دهه هاي اخير عرصه اي را فراهم آورده است كه فعاليت هاي اجتماعي بتواند در بستري سالم كه في نفسه هم ارزشمند است به طور آزادانه ادامه پيدا كند. ورزش امروزه به عنوان نهادي اجتماعي در بخشي از ساختار جامعه ما نقشي اساسي پيدا كرده است.
توجه نسل جوان و غالب كشورمان به ورزش بحث تازه اي است كه بايد آن را جدي تر بگيريم. ورزش ايران در تمامي ابعاد نياز به حمايت بيشتر دولت دارد و مهم ترين كمك دولت به اين بخش تامين بودجه موردنظر براي تقويت زيرساخت ها، اتمام 4600 پروژه نيمه تمام، گسترش ورزش همگاني و توجه به ورزش قهرماني و افزايش ميزان سرانه ورزشي است. درپيش بودن رويداد بزرگ قاره اي بازي هاي آسيايي 2006 دوحه مسئولان سازمان ورزش را بر آن داشت تا به دنبال بودجه اساسي براي سال 85 در لايحه تقديمي دولت به مجلس شوراي اسلامي باشند. مهندس علي آبادي در گفت وگويي تلويزيوني ضمن اعلام برنامه هاي سازمان تربيت بدني از توجه ويژه رييس جمهور به مقوله ورزش و اختصاص بودجه مستقل در سال آينده براي تربيت بدني خبر داد.مهندس محمدعلي آبادي در برنامه اي تلويزيوني اظهارداشت: براساس بند(ب)ماده 117 بايد چشم به دستان بخشنده ارگان ها و سازمان هاي دولتي و غيردولتي بدوزيم تا يك درصد از درآمد ساليانه خود را به ورزش اختصاص دهند كه البته تا به فعل درآمدن اين امر بايد مصيبت ها بكشيم، اما با بودجه مستقلي كه به دستور رييس جمهور به اين بخش تعلق مي گيرد تا 3 يا 4 سال آينده زيرساخت هاي خوبي براي ورزش ايجاد خواهد شد.
وي همچنين درباره طرح هاي نيمه كاره گفت: حدود 4000 پروژه نيمه كاره از 10 تا 90 درصد در سطح كشور وجود دارد كه تا پايان سال 86 براساس اعتباراتي كه به پروژه هاي 70، 50 و 30 درصدي داده مي شود تا اماكن ورزشي و نيمه كاره موجود به بهره برداري برسد.
150 يورو براي هر آزمايش
علي آبادي در پاسخ به پرسشي درباره دوپينگ، اخلاق را مهم تر از مدال آوري دانست و گفت: اگر از ورزشكاران انتظاري براي قهرماني و مدال آوري وجود دارد، اين ها خواسته بنده و اعضاي سازمان و كميته ملي المپيك و امثال آن نيست؛ اين خواسته و حق مردمي است كه براي ورزش كشور هزينه مي كنند، كساني كه با هزاران كيلومتر فاصله از پشت گيرنده هاي تلويزيون با ديدن كسب مدال هريك از ورزشكاران در رشته هاي مختلف ساعت ها شادي مي كنند. وي افزود: در ورزش سالم، بازيكن به رعايت اصول اخلاقي و مسئوليت پذيري تشويق مي شود، نه اينكه براي مدال به كار غيراخلاقي دوپينگ روي بياورد.رئيس سازمان تربيت بدني همچنين اعلام كرد: براي هر آزمايش دوپينگ ما ناچاريم 150 يورو بپردازيم تا آزمايشگاه هاي خارج از كشور نتايج را اعلام كنند كه براي رفع مشكل در تلاش هستيم با تاسيس آزمايشگاهي تست هاي لازم را انجام داده، نتايج آن را ظرف 24 ساعت دريافت و از اعزام ورزشكاران خاطي جلوگيري كنيم.
توجه به ورزش هاي پايه
علي آبادي توجه به ورزش هاي پايه را مورد تاكيد قرار داد و گفت: همانگونه كه از نام اين رشته هاي ورزشي پيداست، آنها پايه و اساس همه ورزش ها هستند. شنا، دو و ميداني، قايقراني و امثال آن در همه ميدان هاي ورزشي خصوصا المپيك، 400 تا 500 مدال را به خود اختصاص مي دهند، اما متاسفانه اين ورزش هاي پايه در كشور ما جايگاه مناسبي نداشته است.
وي افزود: با مدال آوري هاي اخير، مسئولان نيز مجاب به برنامه ريزي صحيح و تخصيص اعتبار خاص به اين ورزش ها شده اند. درضمن ورزش هاي ملي و سنتي را نيز كه آداب و رسوم و تاريخ ما در آن نهفته است، بايد با ديد بازتر و روشنتري نگريست.
نقايص طرح جامع رفع مي شود
وي همچنين درخصوص طرح جامع ورزش اظهارداشت: طرح جامع براي جهت گيري ورزش ايجاد شده است. تغيير و تحولات بايد با نگاه و تفكر جديد انجام شود تا جنبه مثبت پيدا كند. سازمان بايد تشكيلات كوچكي باشد با آدم هاي دلسوز، خوش فكر و توانا و بخش هاي خصوصي نيز با كمك هم باري از دوش دولت بردارند تا ورزش سربار دولت نشود. همچنين در تلاش هستيم با رفع نقايص طرح جامع بخش هاي خصوصي را فعال تر كنيم.
آماده براي بازي هاي آسيايي
رئيس سازمان تربيت بدني در پاسخ به سؤالي درباره بازي هاي آسيايي سال آينده، بر ضرورت آمادگي و برنامه ريزي فدراسيون ها تاكيد كرد و گفت: فدراسيون ها بايد به برنامه هاي خود همچنان ادامه دهند و تيم ها را با بهترين شرايط، آماده حضور در اين ميدان بزرگ كنند. ما نيز همانگونه كه قبلا هم تصميم گيري شده بود ماهانه يك بار عملكرد ارايه شده فدراسيون ها به سازمان و مشكلات و كمبودهاي موجود را بررسي مي كنيم كه البته با عنايت رئيس جمهوري، كمك هاي مالي ويژه بازي هاي آسيايي نيز به بودجه سازمان افزوده مي شود كه با تقسيم آن در فدراسيون ها به طور حتم مشكلات بزرگي از آن ها حل خواهد شد.اين گزارش حاكي است علي آ بادي انتصاب هاي انجام شده در سازمان را در پست هاي غيرورزشي دانست و گفت: با گذشت سه ماه و چند روز از حضورم در اين جايگاه، تنها به انتصاب در بخش هاي غيرورزشي سازمان پرداخته ام چراكه اين بخش ها نيازمند كار تخصصي، افراد امين و با تجربه بدون نياز به تجربه ورزشي است، اما براي انتخاب مديران در بخش ورزشي قطعا از بهترين نيروهاي كيفي ورزشي بهره خواهيم برد.]]>
</TEXT>
</DOC>
<DOC>
<DOCID>HAM2-841013-126</DOCID>
<DOCNO>HAM2-841013-126</DOCNO>
<ORIGINALFILE>/1384/841013/news/_vrzsh.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[نمايندگان ايران در مراسم قرعه كشي جام ملت هاي آسيا]]>
</TITLE>
<TEXT>
<![CDATA[ايرنا: دبير فدراسيون  فوتبال  با هيات  همراه  روز 14 دي  ماه  در مراسم  قرعه كشي مرحله  مقدماتي  رقابتهاي  جام  ملتهاي  آسيا در مالزي  شركت  مي كند.
محمدرضا پهلوان  دبير كل  فدراسيون  فوتبال ، محمد حسين  قريب  مشاوررئيس  فدراسيون  و دهكردي  رئيس  هيات  فوتبال  خوزستان  به  عنوان  نماينده فدراسيون  فوتبال  در اين  مراسم  حضور خواهند داشت .روز چهارشنبه  14 دي  ماه  جاري ، قرعه كشي  مرحله  مقدماتي  جام  ملتهاي آسيا 2007 در مالزي  برگزار مي شود و تيم ها حريفان  خود در اين  مرحله  را خواهند شناخت .بنا به  گزارش  سايت  اطلاع  رساني  فدراسيون  فوتبال ، محمد دادكان  رئيس فدراسيون  در اين  مراسم  حضور ندارد.]]>
</TEXT>
</DOC>
<DOC>
<DOCID>HAM2-841013-127</DOCID>
<DOCNO>HAM2-841013-127</DOCNO>
<ORIGINALFILE>/1384/841013/news/_vrzsh.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[بايرن مونيخ با يك پرواز اختصاصي به تهران مي آيد]]>
</TITLE>
<TEXT>
<![CDATA[گروه ورزشي: باشگاه  پرسپوليس  روز دوشنبه  اعلام  كرد: اعضاي  تيم  فوتبال  بايرن  مونيخ  آلمان  قرار است  با يك  پرواز اختصاصي  به  تهران  بيايند.
به  گزارش  پايگاه  اينترنتي  باشگاه  پرسپوليس ، بدين  منظور نماينده  اين باشگاه  در امارات  درحال  رايزني  است  تا مقدمات  پرواز اعضاي  45 نفره  تيم بايرن  را فراهم  كند.همچنين  طراحي  بليت هاي  ديدار دوستانه  پرسپوليس  و بايرن  مونيخ  انجام شده  و تا هفته  آينده  آماده  مي شود.
قرار است  بليت هاي  اين  ديدار از طريق موسسات  مالي  و اعتباري  در اختيار علاقه  مندان  قرار گيرد.ديدار دو تيم  فوتبال  پرسپوليس  و بايرن  مونيخ  ساعت  15 روز جمعه  23 دي ماه  جاري  در ورزشگاه  آزادي  برگزار مي شود.
براساس  اين  گزارش ، باشگاه  پرسپوليس  همچنين  اعلام  كرد: تيم  فوتبال  اين باشگاه  در اين  ديدار دوستانه  از بازيكن  كمكي  استفاده  نخواهد كرد اما در صورتي  كه  بازيكن  جديدي  به  اين  تيم  ملحق  شود، در اين  بازي  به  ميدان  خواهدرفت .
همچنين  درخصوص  حق  امتياز پخش  تلويزيوني  اين  ديدار قرار است  مسئولان باشگاه  پرسپوليس  نشستي  را با معاون  اداري  مالي  صدا و سيما برگزار كنند.]]>
</TEXT>
</DOC>
<DOC>
<DOCID>HAM2-841013-128</DOCID>
<DOCNO>HAM2-841013-128</DOCNO>
<ORIGINALFILE>/1384/841013/news/_vrzsh.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[مدير تيم هاي ملي جودو:
به مربيان خارجي اختيار كامل نمي دهيم]]>
</TITLE>
<TEXT>
<![CDATA[گروه ورزشي _ محمدرضا منصوريان: تقريباً يك ماه از حضور دو مربي اهل كره شمالي در كنار جودوكاران ايراني مي گذرد و عليرضا اميني مدير تيم هاي ملي جودو در رابطه با عملكرد آنها مي گويد: اين دو مربي برنامه هايشان را ارائه كرده و كار با ملي پوشان جودو را آغاز كرده اند و ما هم از آنها رضايت داريم. اميني اضافه كرد: نقش فعلي اين دو مربي فعلاً مشاور است و ما بعد از بررسي كامل يكي از آنها را در تيم ملي جوانان و ديگري را در تيم بزرگسالان به كار خواهيم گماشت.مدير تيم هاي ملي همچنين اظهار داشت: سياست ما در فدراسيون جودو بنا به دلايل مختلفي اين است كه به مربيان خارجي اختيار كامل نمي دهيم و هيچ زماني آنها حرف نهايي را در تيم ملي نخواهند زد.اميني در رابطه با تركيب ملي پوشان جودو ايران در دو تورنمنت گرجستان و آلمان گفت: تركيب نهايي ملي پوشان اعزامي 10 روز ديگر اعلام خواهد شد.]]>
</TEXT>
</DOC>
<DOC>
<DOCID>HAM2-841013-129</DOCID>
<DOCNO>HAM2-841013-129</DOCNO>
<ORIGINALFILE>/1384/841013/news/_vrzsh.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[قهرمانان كشتي يادواره شهداي دانشجو]]>
</TITLE>
<TEXT>
<IMAGE>/1384/841013/news/012042.jpg</IMAGE>
<![CDATA[
گروه ورزشي: دانشگاه آزاد اسلامي تهران مركز و دانشگاه نيروي انتظامي قهرمان مسابقات كشتي فرنگي و آزاد يادواره شهداي دانشجو شدند.اين مسابقات با حضور 14 تيم و با شركت بيش از 220 كشتي گير از مراكز مختلف دانشگاهي اعم از مراكز وابسته به مؤسسات آموزشي عالي دولتي و غيردولتي دانشگاه آزاد در دو رشته آزاد و فرنگي برگزار گرديد.در نتايج تيمي كشتي آزاد، تيم دانشگاه نيروي انتظامي قهرمان شد و تيم هاي دانشگاه آزاد اسلامي واحد اسلامشهر و تهران مركز به ترتيب دوم و سوم شدند. در كشتي فرنگي به ترتيب تيم هاي دانشگاه آزاد اسلامي واحد تهران مركز، كرج و شهرري رده هاي اول و سوم را از آن خود كردند.]]>
</TEXT>
</DOC>
<DOC>
<DOCID>HAM2-841013-130</DOCID>
<DOCNO>HAM2-841013-130</DOCNO>
<ORIGINALFILE>/1384/841013/news/_vrzsh.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[معرفي مربيان تازه براي واليبال ايران
چسنكوف امروز جواب مي دهد]]>
</TITLE>
<TEXT>
<![CDATA[گروه ورزشي: «چسنكوف» رئيس كميته  مربيان واليبال جهان امروز اسامي مربيان احتمالي تيم هاي ملي ايران در رده هاي سني مختلف را به فدراسيون واليبال معرفي مي كند. چسنكوف كه از سوي «اكوستا» رئيس فدراسيون بين المللي واليبال مأموريت دارد به واليبال ايران كمك كند، جدا از اعلام تني چند از مربيان شاخص قرار است چند حريف تداركاتي نيز براي تيم ايران دست و پا كند. امروز در تماس تلفني بين درخشنده، ايوان بوگانيكف و چسنكوف همه چيز معلوم خواهد شد.]]>
</TEXT>
</DOC>
<DOC>
<DOCID>HAM2-841013-131</DOCID>
<DOCNO>HAM2-841013-131</DOCNO>
<ORIGINALFILE>/1384/841013/news/_vrzsh.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[«پروجيا» به ايران مي آيد]]>
</TITLE>
<TEXT>
<![CDATA[در پي سفر «پارك كي ون» سرمربي كره اي تيم ملي ايران به ايتاليا و رايزني او براي جلب و جذب چند تيم باشگاهي براي بازي در ايران حضور پروجيا يكي از تيم هاي حاضر در ليگ برتر ايتاليا به تهران قطعي شده است.پروجيا همان تيمي است كه «پارك كي ون» سال ها هدايت آن را برعهده داشته است. «پارك كي ون» كه هم اكنون در ايتاليا به سر مي برد دوشنبه آينده وارد تهران خواهد شد.]]>
</TEXT>
</DOC>
<DOC>
<DOCID>HAM2-841013-132</DOCID>
<DOCNO>HAM2-841013-132</DOCNO>
<ORIGINALFILE>/1384/841013/news/_vrzsh.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[نفرزاده: پيروزي ما را كمرنگ نكنيد]]>
</TITLE>
<TEXT>
<![CDATA[سرپرست و مدير فني تيم واليبال برق در پي پيروزي اين تيم مقابل آذرپيام اعتقاد دارد كه اين برتري تحت تأثير اعتراض كادر فني تيم بازنده از سوي رسانه ها كمرنگ جلوه داده شده است. دكتر نفرزاده در اين باره گفت: اگر قرار بر اعتراض به رأي داوران باشد كه ما بيش از سايرين در چندين بازي نزديك باختيم ولي هيچگاه صدايمان در نيامد. در همان بازي رفت با آذرپيام در حالي كه ما 2 بر يك از حريف پيش بوديم سكه پراني تماشاگران باعث باخت 3 بر 2 تيم ما شد. نبايد پس از هر شكست ضعف هاي فني را به حساب داوران نوشت. اگر هم در بازي تيم  ما و آذرپيام مشكل داوري وجود داشت، سهم هر دو تيم به يك اندازه بود.]]>
</TEXT>
</DOC>
<DOC>
<DOCID>HAM2-841013-133</DOCID>
<DOCNO>HAM2-841013-133</DOCNO>
<ORIGINALFILE>/1384/841013/news/_vrzsh.htm</ORIGINALFILE>
<ISSUE>سه شنبه 13 دي 1384 - سال سيزدهم - شماره 3891 - Jan 3, 2006</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[و باز هم چلسي پيروز شد]]>
</TITLE>
<TEXT>
<IMAGE>/1384/841013/news/012045.jpg</IMAGE>
<![CDATA[
گروه ورزشي- حسن حيدري: چلسي سال ميلادي 2006 را نيز با پيروزي آغاز كرد تا همچنان بدون رقيب در راه قهرماني گام بردارد.
اين تيم روز گذشته مقابل وستهام به ميدان رفت و به پيروزي سه بر يك درخانه حريف دست يافت.در اين ديدار فرانك لمپارد در دقيقه 25 گل اول را به ثمر رساند. در دقيقه 60 هرنان كرسپو بعد از اينكه دقايقي قبل وارد ميدان شده بود نتيجه را براي چلسي تغيير داد. در دقيقه 79 ضربه مهارنشدني ديديه دروگبا براي سومين بار درون دروازه وستهام جاي گرفت تا پيروزي ديگري نصيب شاگردان مورينيو شود. تنها گل وستهام در دقيقه 46 توسط هروود بدست آمد. با اين پيروزي چلسي با 58 امتياز در صدر جدول به كار خود ادامه مي دهد.در بازي ديگر روز گذشته آستون ويلا دو بر يك مقابل وست برومويچ به پيروزي رسيد. ديويس(46)و ميلان باروش(79)از روي نقطه پنالتي براي آستون ويلا و واتسون(75)براي ميزبان گلزني كردند.در مهمترين بازي امروز در هايبوري آرسنال ميزبان منچستر يونايتد است. آرسنال در اين بازي ممكن است ليوندبرگ هافبك سوئدي خود را در اختيار نداشته باشد و به جاي او «وان پرسي» در تركيب اصلي آرسنال قرار خواهد گرفت.در آن سوي ميدان نيز منچستر يونايتد پل اسكولز، وس براون و آلن اسميت را به دليل مصدوميت در اختيار نخواهد داشت.در حال حاضر منچستر با 44 امتياز در مكان دوم جدول ليگ برتر قرار دارد.]]>
</TEXT>
</DOC>
<DOC>
<DOCID>HAM2-841013-134</DOCID>
<DOCNO>HAM2-841013-134</DOCNO>
<ORIGINALFILE>/1384/841013/world/_asib.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مردن از سرخوشي]]>
</TITLE>
<TEXT>
<IMAGE>/1384/841013/world/005646.jpg</IMAGE>
<![CDATA[
سميه صيادي فر، علي دوستي
در يكي از ويلاهايي كه يادآور انتظار پسر پادشاه و استقبال وي از سيندرلاي مهربان و زيباست اشكان، جوان 21 ساله ميزبان، منتظر جمع دوستان است. جمع جواناني كه قرار نيست جز گرما و خلسه چيزي عايدشان شود. صاحبان خانه ميليارد توماني در سفرند و اين ميهماني ها را چندان نامتعارف نمي دانند مشروط بر اين كه زياده روي در كار نباشد! بچه ها... از راه مي رسند. جوانان تيپ زده چپ و راست از خودروها پياده مي شوند. حرير نازك خنده ها از دو سو به هم مي خورد. چشم هاي روشن و بي ملال جواني زير نور خوشرنگ چراغ هاي هالوژن محوطه مي درخشد. خوش و بش مي كنند و چند نفر هم با كمي هنجارشكني مي خندند و از مشاهده هنجار شكني ها هيچ كدام با تعجب به ديگري نگاه نمي كنند! يكي از آنها با غرور و تكبر فيلسوفانه مي گويد:(من اكس مي زنم، پس هستم!)بعد همه قهقهه زنان وارد سالن پذيرايي مي شوند. بي اعتنايان به دنيا چيزي بين 17 تا24 ساله اند. دخترها كم سن تر و چقدر فيلمي تر از پسرها رفتار مي كنند! همه بزك تند عروسكي دارند و راه رفتنشان يك جور لق زدن روي پاشنه هاي بلند كفشهاست! ميزبان انواع سيگارها را تعارف مي كند: برگ معمولي، برگ هاوانا، مالبرو و... كسي اينجا سيگار وطني دود نمي كند. دود را از دهان و بيني شان بيرون مي فرستند. انواع خوراكي، شيريني و شكلات و... فراهم است. سلف سرويس است، ميهماني تا خود صبح ادامه پيدا خواهد كرد. يك جور اكس پارتي از گرگ و ميش عصر تا گرگ و ميش سپيده! در اينجا چيزي به نام مقاومت وجود ندارد. قانون جادويي، نرمش و انعطاف پذيري است. گروه به استقبال شادي مي رود! تيك هاي حركتي شان چقدر حرفه اي و تمرين شده است! همراه با موزيك هيكل خود را تكان مي دهند و نگاهشان غيرطبيعي است! پارتي عملاً پس از خوردن قرص ها شروع مي شود. قرص هايي در چند رنگ: سفيد، صورتي، قهوه اي و مخلوطي از اين چند رنگ كه در ظرفي توسط ميزبان با آداب خاصي روي ميز پذيرايي گذاشته مي شود. طرح اصلي قرص هاي اكستازي صورتكي با دو چشم و دهاني متبسم است. مراسم با خوردن همزمان حبه هاي تكه شده آغاز مي شود، موزيك نيز از آخرين هاي روز است! آنها با كنايه و اشاره پرده سكوت را در ميان حصارهاي خود ساخته، مي درند و تيغ اعتراض به هنجارها را در چله كمان مي نهند و به سوي خود رها مي كنند. همه مي رقصند و ساعتي بعد ميان جسم هاي ناگهان دگرگون شده، فضايي غريب و مضحك برقرار مي شود. ميان گر گرفتگي و بي تفاوتي و دهن كجي به ارزش ها و هنجارهاي رايج، فاصله «يك نفس» است. هيچ كس قادر به پنهان كردن توهماتش نيست و عده اي در اين ميان غافلگير مي شوند و تسويه حساب ها به بعد از پارتي موكول مي شود! و به تدريج در پايان ولنگاري و به گفته خودشان «end» وحشيانه مي لولند و مي رقصند! فرشته ها بال هايشان مي سوزد و ديوها افسارشان گسيخته مي شود! در محاصره تيغ هاي آخته «اكس» گاه محفل به مرگ تهديد مي شود. از فاصله اي بعيد مي توان ضربان قلب ها را به وضوح شنيد چشم ها پر خون شده، گرگرفتگي نامعقول به هنگامي كه خوردن مايه حيات يعني آب برابر است با مرگ! سپيده سر مي زند و اهالي اكس زده همچنان فعالند. وقتي ميزبان ياران خلسه را بدرقه مي كند. جوانان مغرور و بي اعتنا به دنيا و همچون يخ، زير اشعه آفتاب شرق ذوب مي شوند و باز كوچه و خيابان فضيلت انسان بودن را به آنها گوشزد مي كند. گريزي از اين فضيلت نيست كه نيست حتي در پناه شادي! شب پيش، همه با اندامي مناسب، پوستي لطيف و عطر زده و موهايي نرم و حالت گرفته و... به بزم آمده بودند حالا با تني وارفته و روحي افسرده و گريزان چون خفاش از نور يكديگر را رها مي كنند. ناگهان غم دنيا جوانان «شاد و شنگول» را سراسر فرا مي گيرد. تا نوبت به «اكس زدن» ديگر برسد ناگزير بايد جور دنيا را كشيد! و آنان به جاي آن كه پيش رفته باشند، فرو رفته اند تا كي و كجا دوباره از اين لجن زار سر بر كشند!
* * *
آيا تا به حال نام اكستاسي را شنيده ايد؟ آيا تا به حال در ميهماني هايي موسوم به اكس پارتي شركت كرده ايد؟ احتمالاً در بين دوستان شما كساني هستند كه اسم اين ماده را شنيده اند يا آن  را مصرف كرده اند؟! اكستاسي در قالب قرص هاي شادي بخش طاعون خفته عصر ما نام گرفته است. براي بيشتر خانواده ها هنوز اين سؤال مطرح است كه اين قرص هاي رنگين كوچك چه عواقب بزرگي دارند و آنان بايد چگونه متوجه شوند كه فرزندشان آن  را مصرف مي كنند.
در جامعه ما نيز ميزان مصرف اين قرص ها، روبه افزايش است. دكتر محسن وزيريان درباره آمار مصرف كنندگان، مي گويد: طبق آماري كه در سال 80 از يك تحقيق به دست آورديم، مي توانيم بگوييم كه بيش از 40 هزار نفر كه بخش عمده اي از آن را دانش آموزان تشكيل مي دهند، اين داروها را تجربه كرده اند.
عضو شوراي مركزي باشگاه پژوهشگران جوان مي گويد: مصرف كنندگان اين قرص ها بيشتر در سنين 15 تا 25 سال هستند كه در اثر شركت در محافل و پارتي هاي شبانه مورد سوءاستفاده گروه هاي سود جو قرار مي گيرند. اگر دقت كنيد در اكثر اعتيادهايي كه به مواد مخدر ايجاد مي شود، معمولاً هميشه فرد معتاد در مركز توجه است و تمامي سرزنشها به سوي او سرازير مي شود. صاحبنظران با ذكر عوارض و حالات اعتياد و زيانهايي كه مواد مخدر به جسم و روح افراد وارد مي كنند، هميشه معتادان را انسانهايي بدون انديشه و فكر تصوير مي كنند. انسانهايي كه از سوي جامعه طرد مي شوند، چون بدون علت و يا به علت هايي نادرست به مصرف مواد مي پردازند!
مبارزاتي كه در جامعه ما عليه مواد مخدر و از جمله نوع جديد و به مراتب بسيار خطرناك تر آن(قرص هاي اكستازي)صورت مي گيرد، بيشتر در حد انهدام مواد و يا آگاهي سازي از مشكلات ايجاد شده پس از مصرف است. غافل از اينكه يكي از راهكارهاي قابل توجه كه بايد بر روي آن سرمايه گذاري كرد، فرهنگ سازي در اين زمينه و در نتيجه پيشگيري از اين مشكل است. اينكه ريشه يابي شود، چرا بعضي از افراد جامعه ما كه اكثراً جوان نيز هستند، به قرص هاي شادي آور روي مي آورند؟ چرا حتي با آگاهي از مشكلات پس از مصرف، باز گرايش بسيار بالايي براي استفاده از آنها وجود دارد؟ سعي ما در اين گزارش ارائه اطلاعاتي همچون، تركيبات و اثرات مصرف اكستازي، بررسي چرايي گرايش به مصرف اكستازي در ايران، بررسي عوامل زمينه ساز و ارائه راهكارهايي براي پيشگيري از مصرف اين مواد است.
از آنجايي كه پيشگيري مقدم بر مبارزه است و شناخت و آگاهي، اساسي ترين بخش اين فرآيند بوده و بدون آن بي اساس است، در اينجا ابتدا به معرفي اكستازي، تاريخچه استفاده از آن، اشكال رايج دارويي، اثرات مثبت و منفي بر روي جسم و ذهن همراه با ذكر تجربه هاي واقعي افراد خواهيم پرداخت.
]]>
<IMAGE>/1384/841013/world/005649.jpg</IMAGE>
<![CDATA[
اكستازي چيست؟
تركيب «4، 3 mdma» يا متيلن دي اكسي متامفتامين كه به نام هاي اكستاسي، اكستازي، xtc، x اكس هم معروف است. در ايران به نام قرص شادي هم شناخته مي شود. اين ماده در 1914 در آلمان به عنوان كم كننده اشتها مورد استفاده قرار گرفت كه به علت اثرات آن از رده مصرف خارج شد. در دهه 70 ميلادي اين دارو كاربرد مجدد يافت و در روان درماني براي كمك به بيان احساسات بيماران استفاده شد كه در 1984 با اثبات اثرات آن روي مغز حيوانات آزمايشگاهي، از رده خارج شد. در 1985 در آمريكا، مصرف آن ممنوع اعلام شد. در سال هاي اخير مصرف آن در آمريكا، در پارتي هاي شبانه موسوم به raves به شدت افزايش يافته است كه باعث نگراني دولت آمريكا شده است. در دوره زماني خاصي در اروپا، مصرف اين مواد انرژي زا و شادي بخش براي كاهش مصرف ساير مواد مخدر مثل هروئين تشويق شده است؛ به طوري كه مصرف آن سال 1995 از 500 هزار قرص در سال به 30 ميليون قرص در دو سال بعد رسيده است.
2 درصد مردم آمريكا حداقل يك بار اين تركيب را مصرف كرده اند. حداقل يازده و هفت دهم درصد دانش آموزان كلاس آخر دبيرستان در آمريكا يك بار «اكس» مصرف كرده اند. مصرف اين قرصها در ايران به خصوص در يك سال اخير در پارتي هاي شبانه به شدت افزايش يافته است. جوانان تحصيلكرده و مرفه مصرف كنندگان اصلي اين داروها هستند. لازم است عموم مردم و پزشكان با اثرات سوء مصرف اين دارو آشنا شوند.
اشكال رايج دارويي
اين دارو به صورت قرص هاي خوراكي و جويدني، كپسول و مواد تدخيني و تزريقي موجود است. قيمت هر قرص بين 10 تا 30 دلار است. در ايران قيمت قرص بين 4 تا 20 هزار تومان(متوسط 10 هزار تومان)است كه با ماركهاي مرسدس بنز و ميتسوبيشي،ريال ko و صليب   موجود است. اين دارو به علت اين كه به راحتي در لابراتوارهاي داخلي امكان ساخت دارد، به دليل افزودن مواد اضافي به آن، براي مصرف كننده عوارض بيشتري را خواهد داشت. هر قرص خوراكي حاوي 80 تا 160 ميلي گرم mdma است. پس از بلعيدن قرص پس از 20 تا 90 دقيقه اثرات  آن ظاهر شده و حدود 2 تا 3 ساعت اثرات آن در يك حد حفظ شده و بعد افت مي كند و از 3 تا 24 ساعت اثرات آن باقي است.
نحوه اثر در مغز
در مقاله اي كه در مجله نوروساينس در 15 ژوئن 1999 به چاپ رسيد، نتايج يك تحقيق بر روي ميمونها به چاپ رسيد. در بررسي اين ميمون ها كه براي مدت 4 روز و روزي 2 بار قرص ecstay محلول در مايعي را مصرف كرده بودند و ميمونهاي كه فقط همين مايع را استفاده كرده بودند و پس از 7 سال كالبد شكافي شده بودند مشاهده شد كه تغييراتي در سلولهاي سروتونيني مغز ايجاد شده است كه در لوب فرونتال و نواحي مربوط به فكر كردن، ناحيه هيپوكامپ و نقاط عمقي مغز مربوط به حافظه بوده است. پس مشاهده مي شود كه مصرف اكستاسي در دراز مدت باعث ايجاد اختلال در قوه تفكر و حافظه و قابليت يادگيري فرد مي شودو در تحقيقي ديگر مشاهده شد كه پس از مصرف دارو، ميزان سروتونين در مغز به ميزان بيست تا شصت درصد كاهش مي يابد و مشاهده شد كه اثرات مخرب مغزي غيرقابل بازگشت است.
اكستاسي چه اثراتي برروي مصرف كننده آن دارد؟
افزايش شديد احساس خوب بودن در فرد، افزايش انرژي در فرد، احساس تمايل براي ارتباط با ديگران و احساس تعلق و نزديكي به ديگران، احساس عشق و سرخوشي، دست و دلبازي، افزايش هوشياري و درك موسيقي، افزايش حسهاي بويايي و چشايي، احساس تجربيات و حالات روحي جديد در زندگي، احساس روشنايي، تمايل براي در آغوش گرفتن و بوسيدن ديگران؛ به علت افزايش انرژي در افراد مصرف كنندگان تمايل براي فعاليت شديد و رقصهاي طولاني دارند.
* يك تجربه:
الكساندر شوگيلين بيوشيميست آمريكايي كه براي اولين بار روي عوارض اين دارو كار مي كرد پس از يك بار مصرف اكستاسي مي گويد: كوهي كه نزديك منزلم بود و هر روز آن را مي ديدم پس از مصرف اكستاسي طوري به نظرم مي آمد كه دوست داشتم ساعتها آن را تماشا كنم!
* اثرات منفي:
كاهش اشتها، تغييرات بينايي، گشاد شدن مردمكها(ميدرياز)(1)، حركات غيرطبيعي چشم(نيستاگموس)، توهم بينايي(هالوسيناسيون)، افزايش ضربان قلب و فشار خون(تاكي كاردي و هيپرتانسيون)، تغيير در حفظ نظم دماي بدن، فك زدن هاي طولاني(افراد مصرف كننده براي جلوگيري از حالت قفل شدن فك مجبور به مصرف آدامس هستند. تا ساعتها پس از مصرف اين حالت فك زدن هاي غيرطبيعي وجود دارد)، لرزيدن، عصبي شدن، عدم تمايل براي استراحت و تمايل شديد براي مصرف مجدد اين ماده پس از افت تأثير اوليه.
* اثرات منفي شديد:
اثرات شديد احساسي، اختلال در خواب، كابوسهاي شبانه، اضطراب، ديوانگي، انقباض شديد فك و پارگي زبان در اثر فك زدنهاي طولاني(2)عدم تمركز، فراموشي، اختلال در يادگيري، افزايش دماي بدن و كاهش آب بدن(3)، اختلال در مكانيسم نعوظ و نرسيدن به اوج لذت جنسي(ارگاسم)، تهوع و استفراغ، كاهش سديم خون در اثر مصرف زياد مايعات(هيپوناترمي)(4)، سردرد و سرگيجه و تشنج، آنمي آپلاستيك(سركوب شديد خونسازي مغز استخوان)، افت شديد خلق در روزهاي پس از مصرف، خستگي و افسردگي شديد تا يك هفته پس از مصرف، احتمال اعتياد جسمي كم است ولي احتمال اعتياد رواني بسيار زياد است، احتمال مسموميت كبدي، صدمه به اعصاب مغزي، بزرگ شدن سينه در آقايان(ژنيكوماستي)، احتباس ادراري، تخريب عضلات مخطط(رابدوميوليز)(5).
تجربه هايي از مصرف اكستازي
دكتر محمدرضا شمس انصاري روانپزشك درباره اين مواد مي گويد: مصرف اين مواد علاوه بر آن كه علائم خطرناكي را در روح و روان مصرف كننده ايجاد مي كند، همچنين خطرات جسمي، همچون ايست قلبي و تشنج غيرقابل كنترل و منجر به مرگ در پي دارد، بسيار ديده شده كه فرد پس از مصرف اين داروها به حالت جنون دچار شده و از او كارهاي عجيب و غريب سر زده است.
1. افراد مصرف كننده در محل هايي مصرف مثل پارتي ها با وجود كم بودن نور مجبور به استفاده از عينكهاي آفتابي در شب هستند كه علت آن تحريك پذيري با نور است.
2. در صورت بروز اين حالت بايد از آمپول ديازپام و يا قرصهاي خوراكي آن استفاده كرد.
3. در پارتي هايي كه اين دارو مصرف مي شود، افراد مجبور به مصرف آب فراوان و مكرر هستند و اين مسأله خطرات خاص خود را به همراه دارد.
4. دختران جوان به علت اثرات هورمونهاي جنسي زنانه، در صورت مصرف اكستازي در معرض خطر بيشتري براي ابتلا به افت سديم خون و به دنبال آن تشنج هستند.
5. در نتيجه افزايش دماي بدن رخ مي دهد و مي تواند به علت رسوب مواد حاصل از اين تخريب در كليه باعث آسيب به اين ارگان شود.
مجيد دانشجوي رشته تربيت بدني كه اكستازي را مصرف كرده است، در اين باره مي گويد: شنيده بودم مصرف x نشاط و شادي زياد ايجاد مي كند. فكر كردم براي انجام تمريناتم مي توانم از آنها استفاده كنم. اولين بار در يك مجلس شب نشيني دانشجويي مصرف كردم. اول احساس خوبي داشتم ولي تا سه روز پس از آن گيج بودم، عضلاتم خشك شده بود و آب زيادي مي خوردم. حرارت بدنم بالاي 38 درجه و اصلاً نمي توانستم ورزش كنم در عين حال كه خسته بودم خوابم نمي برد، افكارم پراكنده بود، با وجود اينكه اصلاً چيزي نمي توانستم بخورم اصلاً گرسنه نبودم. اين حالت پس از پنج روز خوب شد. پس از پنج روز كه براي بار دوم اكستازي را در دست دوستم ديدم انگار تمام دردسرهايم را فراموش كرده باشم، دوباره اكستازي را مصرف كردم و اين بار در طي 5 روز 15 بسته سيگار كشيدم و وقتي مثل دفعه پيش 5 روز گذشت، من تقريباً حالت عادي پيدا كردم. متوجه شدم دوستم كه اين قرص را به من معرفي كرده در آخرين مصرفش سكته كرده است. خيلي ناراحت شدم ولي احساس مي كنم هميشه يك كششي براي اين قرص در من وجود دارد.
مريم 16 ساله و محصل است. او مي گويد: بچه ها گفتند اگر بيايي خوش مي گذرد. اولين بار بود كه در يك پارتي شركت مي كردم. تمام روز دلهره داشتم، به خانواده هايمان گفتيم به جشن ميهماني دخترانه اي مي رويم. جشن از ساعت 7 شروع شد. ليوان شربت را كه خوردم ديگر نفهميدم چه اتفاقي افتاد؟! فقط مي خنديدم. آنقدر اين كار را ادامه داديم كه سرم گيج رفت و افتادم و از هوش رفتم.
وابستگي رواني عامل مهم اعتياد
دكتر محمد زرين دست(نوروسايكو فارمولوژيست)مي گويد: چون سلولهاي مغزي بعد از مصرف به اين مواد عادت مي كنند از خود واكنش نشان مي دهند و اين باعث وابستگي رواني مي شود. در حقيقت وابستگي رواني باعث مي شود فرد مصرف كننده براي يافتن قرص كنكاش كند. وابستگي جسمي به مواد مخدر باعث مي شود كه فرد نتواند مصرف را ترك كند. پس مي توانيم بگوييم وابستگي رواني عارضه بسيار بدتري از وابستگي جسمي است.
دكتر هومان نارنجيها- مسئول واحد تحقيقات نظام سلامت در اعتياد(مؤسسه داريوش)- مي گويد: وقتي فرد يك بار از اكستازي استفاده كرد، بعد از مدتي دچار اضطراب، افسردگي و پرخاشگري مي شود. اين عامل باعث مي شود كه تداوم مصرف ايجاد شده و از اينجاست كه فاز دوم شكل مي گيرد. اكنون فرد با خانواده خود درگير مي شود، ممكن است در همين جا ديگر مصرف قرص را به خاطر اين مشكل كنار بگذارد(مصرف نابجا)و يا اينكه به مصرف ادامه دهد(سوء مصرف). سوء مصرف يعني اينكه اكنون فرد حاضر است براي به دست آوردن اكستازي دست به هر كاري بزند، قوانين جامعه را زير پا بگذارد، روابط خانوادگي را به هم بزند و... سوء مصرف راهي مي شود براي رسيدن به اعتياد كامل، در اين مرحله فرد حاضر است به خاطر اينكه مصرفش به تعويق نيفتد، خانواده اش را رها كند، وسايل خانه اش را بفروشد و خلاصه دست به هر كار ناشايستي بزند تا فقط بتواند قرص اكستازي را به دست آورده و مصرف كند.
دكتر مهرداد افتخار(روان شناس و استاد دانشگاه) معتقد است: بعضي افراد فكر مي كنند قرص هاي شاد ي آور، چون باعث وابستگي فيزيكي نمي شود پس آنقدرها هم خطرناك نيست. تصور آنها بر اين است كه وابستگي رواني زياد اهميتي ندارد. اما بايد گفت وابستگي رواني عاملي است براي اينكه فرد دست به هر كاري بزند تا بتواند مصرف داشته باشد.
نسترن- 28 ساله- مي گويد: «طلا مي دزديدم، مي دادم برايم آب كنند و خرج قرص مي كردم.»
دكتر سعيد صفائيان- دبير كل هماهنگي و نظارت بر درمان و بازتواني ستاد مبارزه با مواد مخدر- مي گويد: 2 نكته در مورد مصرف قرص هاي اكستازي وجود دارد: يكي اينكه بايد دانست هرگونه مواد مخدر صنعتي همچون اكستازي مي تواند وابستگي رواني ايجاد كند كه بسيار مخرب تر از وابستگي جسمي است. دوم اينكه وابستگي رواني ايجاد شده در اكستازي بسيار شديدتر از هروئين و كوكائين است.
محمد- 26 ساله- مي گويد: «من 3 سال پيش هروئين مصرف مي كردم ولي ترك كردم و رفتم سراغ استفاده از قرص هاي اكستازي، چون فكر مي كردم اين قرصها به اندازه هروئين خانمان سوز نيست.»
دكتر حسن رفيعي- روانپزشك و مدير دفتر امور پيشگيري از اعتياد بهزيستي- مي گويد: «واقعيت امر اين است كه يك بار مصرف اين قرصها زمينه سازي است براي مصرف دوم آن. اگر كسي تا به حال روانگردان مصرف نكرده باشد، احتمال ابتلايش زير 5 درصد است. اگر يك بار از اين مواد مصرف كند، درصد مراجعه دوباره به آن تا حدود 75 درصد بالا مي رود. در حقيقت ما با فرآيند اعتياد روبه رو هستيم. مصرف نابجا سپس سوء مصرف و در نهايت اعتياد.
زهره- 15 ساله- مي گويد:« فكر مي كردم يك بار بيشتر مصرف نمي كنم ولي بعد نتونستم، خوشم اومد!»
نسترن _ 28 ساله- مي گويد:« آدم اراده شو كه بذاره كنار، يه سيگار و هم كه بگيره دستش، بعد كم كم لاي تمام انگشتانش سيگاره. هي پيشرفت مي كنه اول سيگاره بعد حشيش، ترياك، هروئين، اكس، كوكائين، شيشه بعد ميره رو مد ببينه بقيه دوستاش چي مصرف مي كنن، مي ره سراغ همون. »
چه كنيم با اين همه گرايش به مصرف
قرص هاي شادي آور؟
سماواتي- مسئول اداره مبارزه با مواد مخدر ناجا- با تأكيد بر از بين بردن نگرش مثبت دانش آموزان نسبت به اين گونه قرص ها، گفت: تهيه فيلم هاي مستند و به نمايش گذاشتن آنها در مدارس، آموزش و اطلاع رساني به اين قشر آسيب پذير و ساخت برنامه هاي تلويزيوني و سي دي هاي واقعي از جمله برنامه هاي پيش گيرانه ناجا در زمينه اين آسيب اجتماعي بوده است. وي خاطر نشان ساخت: موارد ياد شده نمي تواند به تنهايي عامل مؤثري باشد بلكه بايد با ايجاد فضاهاي شاد و سالم و اماكن ورزشي، محلي براي تخليه انرژي جوانان در نظر گرفته شود. اما آيا واقعاً به راهكارهايي اينچنين توجيه مي شود؟! آيا سرمايه گذاري لازم در جهت كنترل و هدايت انرژي هاي جوانان در سطح جامعه صورت مي گيرد؟ يا بايد در اكثر موارد، فقط به چند راه محدود مقابله با اعتياد مانند انهدام مواد و يا مجازات معتادان بسنده كرد. نوش دارو بعد از مرگ سهراب!
رئيس كميته پزشكي باشگاه پژوهشگران جوان معتقد است: برنامه ريزي براي اوقات فراغت جوانان،  ايجاد اشتغال و نشاط اجتماعي در جامعه، پرهيز از كشاندن تنش هاي سياسي در ضمن زندگي مردم، برخورد تخصصي و بشردوستانه با آسيب هاي اجتماعي و ترويج روش هاي مصونيت ساز به جاي محدوديت سازي صرف، از جمله راهكارهاي جلوگيري از مصرف روان گردان هاست كه بايد در دستور كار بخش هاي ذي ربط قرار گيرد.
يك روانپزشك معتقد است: هر قدر افراد از نظر روحي ناپايدارتر باشند احتمال اينكه از مواد روانگردان استفاده كنند بيشتر است و اين يك قانون كلي در استفاده از اين مواد است، البته تعدادي نيز از روي كنجكاوي و تفنن به اين مواد روي مي آورند. مصرف كنندگان اكستازي در مدت يك سال، نيمي از دوستان خود را به اين سمت سوق مي دهند. دكتر محمد علي زاده در اين زمينه هشدار داد: جوانان در انتخاب دوستان و محل هاي رفت و آمد خود دقت فراوان داشته باشند. وي مصرف حتي يك بار اكستازي را داراي عوارض بلند مدت دانست.
لطفاً خطر را جدي بگيريد!
به دليل اينكه كساني كه از مواد مخدر شيميايي مانند قرص هاي شادي آور، استفاده مي كنند الگوي منظمي براي مصرفشان ندارند و حتي ميزان مصرف آنان مشخص نيست، آمار اعتياد به اين مواد در دست نيست!
هنوز هيچ مركزي براي ترك مواد روانگردان در كشور وجود ندارد و تنها برخي مراجعان از طريق مشاوره و روان درماني تحت درمان قرار گرفته اند. دكتر مكري عضو هيأت علمي دانشگاه علوم پزشكي تهران معتقد است:  راه اندازي چنين مركزي نيز مشكل است زيرا نمونه ها بايد مدتهاي بسيار طولاني(حداقل يك سال)تحت درمان باشند.
در سال هاي اخير مصرف قرصهاي اكستازي و پرونده هاي مرتبط با آن، چنان شايع و گسترده شده كه مسئولان مربوطه را به واكنش واداشته است. اين واكنش اگر همراه با آسيب شناسي اجتماعي نباشد، قاعدتاً راه به جايي نخواهد برد.
مسئولان نظام بايد هر چه بيشتر به اين مسئله توجه كنند و به خاطر داشته باشند كه جامعه ما از نظر ميانگين سني جوانان، نسبت به اعتياد به اين گونه مواد بسيار آسيب پذير است. يكي از راه هاي اساسي پيشگيري، دادن اميد و آگاهي به انسانهاي نيازمند و جوياي شادي و فراهم كردن زمينه اي براي دستيابي به شادي هاي سالم و ايجاد فضاي امن براي رشد سريع استعدادهاست.]]>
</TEXT>
</DOC>
<DOC>
<DOCID>HAM2-841013-135</DOCID>
<DOCNO>HAM2-841013-135</DOCNO>
<ORIGINALFILE>/1384/841013/world/_cultw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[فرآيندي ده گامي براي طراحي، اجرا و ارزشيابي
برنامه آموزشي اثر بخش]]>
</TITLE>
<TEXT>
<IMAGE>/1384/841013/world/005655.jpg</IMAGE>
<![CDATA[
دكتر محرم آقازاده
براي طراحي، اجرا و ارزشيابي برنامه آموزش، تاكنون الگوهاي گوناگون پيشنهاد شده است. الگويي كه در اين نوشته معرفي مي شود، از سوي كي يريك پاتريك معرفي گرديده است. كي يريك پاتريك، يك الگوي ده گامي براي طراحي، اجرا و ارزشيابي برنامه آموزشي را مورد توجه قرار مي دهد. گام هاي پيشنهادي كي يريك پاتريك براي طراحي، اجرا و ارزشيابي دوره آموزشي به ترتيب زيرند:
1 _ تعيين نيازها
موفقيت هر برنامه اي منوط به برآوردن نيازهاي مخاطبان دوره آموزشي است. راه هاي مختلفي براي تعيين نيازهاي آموزشي وجود دارد. برخي راه هاي نيازسنجي يا تعيين نيازها در زير آمده است:
* پرسش از مخاطبان آموزش.
* پرسش از مدير يا سرپرست بلافصل مخاطبان آموزش
* پرسش از كساني كه از ماهيت شغل و شيوه انجام آن شغل آگاهي كافي دارند.
* آزمون كردن مخاطبان آموزش
* تجزيه و تحليل فرم هاي ارزيابي عملكرد
اطلاعات مورد نياز درباره نيازهاي آموزشي را مي توان از طريق مصاحبه و پرسش سؤال هايي هدف دار از مخاطبان آموزش، مديران، سرپرستان و متخصصان به دست آورد. در صورت «زمان بر» و «هزينه بر» بودن مصاحبه، مي توان با استفاده از انواع آزمون ها و مراجعه به اسناد و مدارك، دست به گردآوري اطلاعات زد و به تعيين نيازهاي مخاطبان آموزش اقدام كرد.
2 _ تنظيم اهداف
پس از تعيين نيازهاي آموزش، ضروري است اهداف عيني دوره آموزش تنظيم گردند. اهداف عيني بايد دست كم بنا به سه جنبه متفاوت برنامه آموزش تنظيم شوند. سه جنبه مورد نظر براي تنظيم اهداف عيني برنامه آموزش، عبارت اند از:
1 _ نتيجه اي كه دوره آموزش در پي دستيابي به آن است. براي مثال، افزايش توليد، افزايش ميزان فروش، برقراري ارتباطات انساني، كاهش غيبت از كار و... برخي سازمان ها، اهداف عيني را براساس سودي كه بايد عايد كنند تنظيم مي كنند.
2 _ رفتاري كه مدير و سرپرست انتظار دارند براي حصول نتايج پيش بيني شده نشان داده شود. مخاطبان آموزش در طي دوره آموزش بايد دانش، مهارت و نگرشي را كسب كنند كه سازگار با اهداف سازماني باشد.
3 _ دانش، مهارت و نگرش كه انتظار مي رود مخاطبان آموزش بياموزند. برخي برنامه هاي آموزشي براي انتقال دانش، مهارت و نگرش خاصي طراحي مي شوند. بعضي ديگر، ارتقاي سطح دانش، مهارت و تغيير نگرش در مخاطبان آموزش را هدف قرار مي دهند.
3 _ تدارك محتوا
براي تدارك محتوا، نيازهاي تعيين شده و اهداف عيني تنظيم شده، دو عامل بسيار اثرگذار هستند. در تدارك محتوا، برنامه ريزان دوره آموزشي بايد اين سؤال را بپرسند كه، «چه عناوين يا موضوعاتي نياز است ارائه گردد تا نيازها برآورده شوند و اهداف عيني تنظيم شده تحقق يابند؟» پاسخ به سؤال طرح شده، انتخاب عناوين و موضوعاتي هستند كه نيازها و اهداف را پوشش مي دهند.
4 _ گزينش مخاطبان
در گزينش مخاطبان آموزش، نخست بايد به سؤال هايي كه در زير آمده است پاسخ داد.
1 _ از برنامه آموزش چه كساني سود بيشتري كسب مي كنند؟
2 _ آيا شركت در برنامه آموزش اختياري است يا اجباري؟
3 _ آيا مخاطبان آموزش براي شركت در دوره آموزش بايد سطح بندي شوند؟
4 _ از منظر قانون چه برنامه هاي آموزشي اي مورد نياز هستند؟
پاسخ سؤال اول آن است كه از «برنامه آموزش همه سطوح مديريتي سود مي برند.» جواب سؤال دوم، روشن است: «شركت در دوره هاي آموزش اختياري است» ما با اين همه شرايط سازماني الزام شركت در دوره هاي آموزش را به وجود مي آورند. چنين الزامي، دست كم براي شركت در دوره هاي آموزشي پايه بسيار زياد است- غالباً در سطح اجبار. پاسخ سؤال چهارم بسته به فضاي سازماني موجود در ميان سطوح مختلف مديريتي در درون سازمان است. برخي سازمان ها داراي دوره هاي آموزشي مدوني هستند كه شركت در آنها الزامي است و اين الزام را قوانين دولتي به وجود آورده اند.
5- تعيين بهترين برنامه زمان بندي
براي تعيين برنامه زماني دست كم بايد سه عامل اثرگذار در نظر آورد، اين سه عامل عبارتند از: مخاطبان آموزش، مديران/ سرپرستان و شرايط مطلوب يادگيري. گاه متخصصان آموزش در تهيه برنامه زماني اجراي دوره آموزشي، فقط ترجيحات خود را در نظر مي گيرند، چنين رويكردي به اثربخشي برنامه آموزشي آسيب مي رساند. به هر روي، برنامه زمان بندي شده دوره آموزش بايد پيشاپيش به اطلاع مخاطبان دوره آموزشي، مديران و سرپرستان برسد تا آنان بتوانند به طور مؤثرتري براي شركت در دوره آموزشي برنامه ريزي كنند.
6- انتخاب تسهيلات مناسب
تصميم گيري درباره تهيه و تدارك تسهيلات مناسب براي اجراي دوره آموزش هم از فعاليت هاي حائز اهميتي است. تسهيلات بايد هم ايجاد آسايش كنند و هم در مخاطبان آموزش ايجاد آرامش كنند. كوچك بودن اتاق ها، فقدان نور كافي، وجود سر و صداي مزاحم، مسافت طولاني تا محل آموزش و... همگي در مخاطبان آموزش مي توانند نگرش منفي به  وجود آورند.
7- انتخاب مربيان/ استادان شايسته
انتخاب مربي يا استاد، نقش اساسي در موفقيت برنامه آموزشي ايفا مي كند. وجود ويژگي هايي، چون تسلط بر موضوع آموزش، توانايي تدريس و علاقه مندي به آن، توانايي برقراري ارتباط و توانايي ايجاد انگيزه براي يادگيري در مخاطبان دوره آموزشي در يك مربي يا استاد، او را براي حضور در دوره آموزشي موجه مي سازد. از آن جا كه بهره گيري از مربيان و استادان برون سازماني هزينه بردار است، بهتر است براي انتخاب آنان اقدامات اطمينان بخشي انجام گيرد. براي حصول اطمينان از كفايت مربي يا استاد مي توان از تدريس استاد در موقعيت هايي شبيه به موقعيت آموزشي پيش بيني مشاهده اي به عمل آورد. رويكرد ديگر مي تواند ارزشيابي مربي يا استاد از سوي متخصصان آموزشي باشد كه پيشتر از آنان در كار تدريس كمك گرفته اند. شيوه اي ديگر براي كسب آگاهي از توانمندي مربي يا استاد انجام مصاحبه است.
8- انتخاب و آماده سازي ديداري- شنيداري 
يك ديداري- شنيداري مطلوب داراي دو مقصد عمده است: كمك به استاد براي حفظ علاقه و كمك به برقراري ارتباط. استفاده از ديداري- شنيداري ها در فرآيند ياددهي و يادگيري به ايجاد نگرش مثبت در مخاطبان آموزش كمك مي كند. در انتخاب ديداري- شنيداري ها براي خريد، بهتر است، مروري كلي بر آنها داشته باشيد تا از تناسب و سودمندي آنها براي دوره آموزش آگاه گرديد.
9- هماهنگ سازي برنامه آموزش براي اجرا
گاه هماهنگ كننده برنامه آموزش براي اجرا، مربي يا استاد است. و گاه فرد ديگري جز مربي يا استاد برنامه  براي اجرا آماده مي سازد. در هر صورت، در هماهنگ سازي برنامه آموزشي براي اجرا بايد عوامل دخيل در موفقيت يا عدم موفقيت برنامه در نظر گرفته شوند. به ديگر سخن، هماهنگي برنامه آموزشي براي اجرا بايد مبتني بر واقعيت ها باشد.
10- ارزشيابي برنامه آموزشي
هر برنامه آموزشي براي برآورده كردن يك دسته نياز و محقق كردن اهداف عيني ويژه اي به اجرا درمي آيد. اهداف برنامه آموزش مي تواند در زمينه انتقال دانش و پرورش مهارت و نگرش باشد. در هر صورت، الزامي است ميزان تحقق اهداف عيني و برآورده شدن نيازهاي تعيين شده سنجيده شود. ميزان اثربخشي برنامه آموزشي در برآورده شدن نيازها و تحقق اهداف از طريق كاربرد انواع آزمون ها، مصاحبه  و مشاهده عمل مخاطب آموزش پس از شركت در دوره آموزش مشخص مي گردد.
منبع
kirkparick, d.l.(1998)evaluating trainig program(2ed.), san francisco,inc.]]>
</TEXT>
</DOC>
<DOC>
<DOCID>HAM2-841013-136</DOCID>
<DOCNO>HAM2-841013-136</DOCNO>
<ORIGINALFILE>/1384/841013/world/_cultw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[همايش ها و سمينارها]]>
</TITLE>
<TEXT>
<![CDATA[هفتمين همايش بين المللي يافته هاي جديد درباره سركوبگرهاي ايمني و راهكارهاي فعال كردن سيستم ايمني بدن
1- تاريخ برگزاري: 19-16 فوريه 2006
2- مكان برگزاري: آلمان/ برلين
3- پست الكترونيكي: immuno@kenes.com
4- صفحه الكترونيكي:
http://www.kenes.com/immuno
5- نيم  نگاه: اختلال در عملكرد سيستم ايمني بدن عمده ترين دليل ابتلاي افراد به بيماري و يا آشكارشدن بيماري هاي نهفته است. همايش با هدف بحث و تبادل نظر درباره شيوه هاي مختلف افزايش توان سيستم ايمني بدن در مقابل بيماري ها، سركوبگرهاي ايمني و شيوه تاثيرگذاري اين عوامل بر سيستم ايمني بدن، مكانيزم هاي التهابي، درمان با استفاده از سلول هاي بنيادي، مداخله گرهاي جديد و اثرات منفي آنها بر عملكرد سيستم ايمني(مداخله گرها به عواملي گويند كه به هر دليل بر فعاليت سيستم ايمني بدن تأثير گذاشته و عملكرد آن را مختل مي كنند)، درمان هاي كلينيكي چون پيوند اعضا در شرايط حاد، افزايش مقاومت و بهبود عملكرد سلول هاي t و b(t•b cells)و... برگزار مي شود.
پنجمين همايش ساليانه اصول ارتقا و حفظ بهداشت و سلامت كودكان(nighos)
1- تاريخ برگزاري: 18-16 مارس 2006
2- مكان برگزاري: آمريكا/ اورلاندو
3- پست الكترونيكي: cgunther-
murphy@inchq.org
4- صفحه الكترونيكي:
http://www.nichq.org
5- نيم  نگاه: حفظ بهداشت و سلامت كودكان و نوجوانان، به ويژه در جوامع جوان و در حال توسعه نكته اي حائز اهميت است چرا كه جوانان و كودكان، نسل آتي هر ملتي بود و نسلي بعدي نيز از آنها متولد خواهد شد. اين همايش با هدف بحث و گفت وگو درباره خانواده مركز اصلي حفظ بهداشت روحي- رواني و جسماني كودكان و نوجوانان، شيوه هاي اطلاع رساني صحيح و ارتقاي سطح خانواده ها در زمينه بهداشت جسمي _ روحي كودكان و نوجوانان، يافته هاي جديد در زمينه نيازهاي كلينيكي كودكان، كاهش سطح اختلاف مراقبت هاي بهداشتي و رواني كودكان متعلق به طبقات مختلف اجتماعي، بررسي و شناسايي نيازهاي بهداشتي- رواني كودكان و نوجوانان، سرپرستي و حمايت از كودكان و رفع نيازهاي آنها با كمك خانواده ها و مسئولان، ارتقاي سطحي كيفي خدمات بهداشتي ارائه شده كه كودكان و نوجوانان و... برگزار مي شود.
پنجمين همايش بين المللي مراقبت ها و آموزش هاي لازم براي معلولان جسمي و ذهني
1- تاريخ برگزاري: 10-11 آوريل 2006
2- مكان برگزاري: انگليس/ پريستون
3- پست الكترونيكي: eykelly@uclan.ac.uk
4- صفحه الكترونيكي:
http://www.ldoffenders.co.uk
5- مسئولان برگزاري: دانشگاه سنترال لندكاشير پريستون، دانشكده بهداشت و سلامت
6- نيم  نگاه: همايش با هدف بحث و تبادل نظر درباره؛ آموزش ها و نيازهاي افراد ناتوان، نيازهاي آموزشي- پرورشي معلولان، نيازهاي ويژه معلولان ذهني و فعاليت آموزشي- پرورشي مورد نياز اين گروه، طرح هاي ويژه براي نگهداري و مراقبت از معلولان، بررسي تأثير آموزش بر كاهش مشكلات افراد معلول به ويژه معلولان ذهني، يافته هاي جديد درباره طب معلولان، سياست گذاري هاي دولت ها براي رفع مشكلات معلولان، سازماندهي فعاليت هاي درماني- بهداشتي افراد ناتوان، نيازهاي زنان معلول، نيازهاي مردان معلول و نيازهاي كودكان، نوجوانان و جوانان معلول، كمك رساني و رفع نياز افراد مبتلا به چند معلولي و... برگزار خواهد شد.
دهمين همايش ديابت(pacd10)
1- تاريخ برگزاري: 31-28 مارس 2006
2- مكان برگزاري: مصر/ قاهره
3- پست الكترونيكي: mahmoud@arab-
diabets.com
4- صفحه الكترونيكي:
http://www.arab-diabetes.com
5- نيم  نگاه: ديابت به يكي از بيماري هاي شايع در بسياري از جوامع، به ويژه جوامعي كه بهداشت تغذيه اي را رعايت نمي كنند، تبديل شده است.
دهمين همايش ديابت به بررسي نكاتي چون: ديابت و چاقي، ديابت و متابوليسم به ويژه متابوليسم بافت استخواني ، ديابت و كبد، بررسي سندرم(بيماري)مقاومت به انسولين، ديابت و تأثير آن بر كليه ها، پژوهش هاي جديد درباره ديابت و علل ابتلا به ديابت نوع اول و دوم و راه هاي پيشگيري، ديابت و تأثير آن بر پاها، درمان ديابت با مصرف(تزريق)انسولين، مديريت درمان ديابت نوع دوم و جلوگيري از شيوع آن در جوامع، بيماران ديابتي و روزه، كنترل ابتلا به ديابت نوع دوم در كشورهاي عربي، مصرف دارو و تازه هاي علم داروسازي در اين زمينه، ديابت نوع دوم در جوانان و نوجوانان، ديابت و مسأله ازدواج افراد مبتلا به ديابت، پيشگيري از ابتلا به ديابت نوع دوم در كودكان، بررسي وضعيت بيماران ديابتي پس از پيوند كبد، شيوه هاي كاهش و جلوگيري از حمله قلبي در بيماران ديابتي، ديابت و فشار خون بالا و... مي پردازد.
اين همايش  با كارگاه آموزشي نيز همراه است.]]>
</TEXT>
</DOC>
<DOC>
<DOCID>HAM2-841013-137</DOCID>
<DOCNO>HAM2-841013-137</DOCNO>
<ORIGINALFILE>/1384/841013/world/_cultw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاه
آن چه موفقيت را تضمين مي كند
نگاهي به لزوم و چگونگي برقراري ارتباط ميان والدين و اولياء مدرسه]]>
</TITLE>
<TEXT>
<IMAGE>/1384/841013/world/005652.jpg</IMAGE>
<![CDATA[
مشغله كاري چه به صورت حقيقي و چه مجازي بهانه اي است جهت فرار از رسيدگي به امور ديگر. بهانه اي كه اولياي دانش آموزان را يا از حضور در مدرسه معاف كرده و يا به حضور گذري در جلسات اولياء و مربيان عادت داده است؛ كه بي شك اين بي توجهي و عدم صرف وقت براي برقراري ارتباط با اولياي مدرسه به ويژه آموزگار، لطمه اي جبران ناپذير به فرزندان اين والدين پرمشغله و گريزپا وارد خواهد كرد كه گاه جبران آن امكان پذير نيست.
شايد با نيم نگاهي به نكاتي كه در پي مي آيد، اندكي بيشتر در وظايف خود تأمل كنيم.
روانشناسان معتقدند جدا از نقش اولياء مدرسه درتعليم و تربيت دانش آموز آموزگار به تنهايي نقش مؤثري در تعليم و تربيت دانش آموز، شكست و يا موفقيت تحصيلي و رفتاري او دارد.
رفتار آموزگار بر رفتار عملكرد تك تك دانش آموزان مؤثر است چرا كه دانش آموزان مفيدترين ساعات روز را با آموزگار گذرانده و از نزديك با او در ارتباط هستند؛ بنابراين مي توان با برقراري ارتباطي صميمانه ميان والدين و آموزگار كاستي ها را جبران كرده و دانش آموزان را به موفقيت نزديك كرد.
در اين بين بسياري از آموزگاران با آغوش باز از نظرات و انتقادات والدين استقبال كرده و منتظر شنيدن عقايد مثبت و منفي آنها به منظور بهبود شيوه آموزشي و رفتاري خويش اند.
اما گاه نيز مشاهده شده كه آموزگار علاقه اي به برقراري ارتباط با والدين ندارد و از هرگونه ملاقات حضوري يا گفت وگوي تلفني طفره مي رود كه در اين صورت وظيفه والدين است كه با زمينه سازي مناسب امكان برقراري ارتباط را فراهم كنند.
نظرسنجي ها نشان مي دهد آموزگاران به دانش آموزاني كه والدينشان با آموزگار مرتبط بوده و جوياي وضعيت تحصيلي و رفتاري فرزندشان هستند با علاقه بيشتري درس مي دهند و سريع تر از سايرين با آنها ارتباط عاطفي برقرار مي كنند تا دانش آموزاني كه والدين آنها هيچ حساسيتي نسبت به عملكرد تحصيلي و رفتاري فرزندشان از خود نشان نمي دهند؛ چرا كه معتقدند والدين حساس حاميان خوبي براي آموزگار بوده و او را در ادامه راه ياري مي دهند.
دست اندركاران امر آموزش معتقدند ارتباط با  آموزگار و اولياي مدرسه بايد به طور مرتب و حداقل هر دو هفته يك بار باشد. از اين رو براي دستيابي به اين هدف چند نكته را به خاطر بسپاريد:
* فهرستي از نكات و مطالبي را كه قصد داريد با آموزگار فرزندتان در ميان بگذاريد يادداشت كنيد تا هنگام ملاقات چيزي را فراموش نكنيد.
* اگر قصد داريد از شيوه خوبي كه براي آموزش فرزندتان استفاده شده، تشكر كنيد، مورد، موردنظر را دقيقاً يادداشت كرده و در هنگام ملاقات حضوري يا تلفني به آن نكته اشاره كرده و تشكر كنيد. مثلاً؛ «متشكرم كه به فرزندم تمرين اضافي داديد تا مبحثي را كه بلد نبود، ياد بگيرد.» اين شكل اشاره به مسأله آموزگار را دلگرم ِمي كند چرا كه متوجه توجه شما به روش تدريس او مي شود.
* مسأله يا مشكلي را كه باعث نگراني تان شده يادداشت كنيد تا دقيقاً موضوع مورد نظر را مطرح كرده و پاسخ بگيريد. هيچ گاه مسأله را به طور كلي بيان نكنيد مثلا به جاي اين كه بگوييد: «چرا از پلي كپي براي تمرين بيشتر استفاده نمي كنيد؟» بگوييد: «فكر مي كنم مبحث تقسيم براي فرزندم و بسياري از بچه ها مشكل است چرا كه هنوز به آن تسلط ندارند. بهتر نيست براي تمرين بيشتر از پلي كپي اضافي استفاده كنيد؟» اشاره دقيق به مشكل هم نگراني  شما را برطرف مي كند و هم آموزگار به درستي متوجه نياز دانش آموزان و درخواست والدين مي شود و اين مشاركت ثمربخش خواهد بود.
* جبهه گرفتن و رفتار طلبكارانه مشكل را برطرف نمي كند از اين رو براي رفع مشكل با مثبت انديشي در صدد رفع مشكل برآمده و با رفتاري دوستانه آموزگار را ملاقات كنيد.
* بر روي رفتار يا مشكل درسي فرزندتان تمركز كنيد و در صدد باشيد تا ايرادهاي واقعي را پيدا كنيد، ايراد گرفتن بي جا از آموزگار تنها راندمان كاري او را كاهش مي دهد. بنابراين به جاي شكايت و رفتار حق به جانب، مشكل را با آموزگار در ميان بگذاريد حتي اگر مقصر باشد. سعي كنيد بدون جستجو براي يافتن مقصر مشكل را حل كنيد، چرا كه مقصر هر كه باشد، اصل، برطرف شدن مسأله است.
* از آموزگار بخواهيد در صورت لزوم يكي از دانش آموزان ممتاز را كنار فرزندتان بنشاند تا به طور غيرمستقيم فرزندتان از او الگوبرداري كند. بهتر است اين مسأله بين شما و آموزگار بماند و هرگز كسي از آن مطلع نشود.
* به آموزگار فرزندتان اطمينان بدهيد كه در صورت لزوم همراه او بوده و مي توانيد در فعاليت هاي فوق برنامه او را ياري دهيد. در بازديدهاي علمي، برنامه هاي تفريحي، مناسبت هاي ويژه و... داوطلبانه به  آموزگار و اولياء مدرسه كمك كنيد.
با اين شيوه نه تنها زمينه برقراري ارتباط بيشتر فراهم مي شود بلكه آموزگار خود را جدا از والدين و آنها را مقابل خود نمي بيند.
- اگر طرح مفيد يا پيشنهاد كارسازي به نظرتان رسيد به صورت حضوري يا به طور كتبي طرح را با آموزگار فرزندتان در ميان بگذاريد و تأكيد كنيد در صورت لزوم مي توانيد آموزگار را در اجراي طرح ياري دهيد.
و كلام پاياني: روانشناسان معتقدند هر چه ارتباط والدين با اولياء مدرسه به ويژه آموزگار مربوطه بيشتر و صميمي تر باشد، دانش آموز در امور درسي و رفتاري موفق تر خواهد بود....
موفق باشيد.
مهتاب صفرزاده خسروشاهي]]>
</TEXT>
</DOC>
<DOC>
<DOCID>HAM2-841013-138</DOCID>
<DOCNO>HAM2-841013-138</DOCNO>
<ORIGINALFILE>/1384/841013/world/_cultw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[تازه ها]]>
</TITLE>
<TEXT>
<IMAGE>/1384/841013/world/005661.jpg</IMAGE>
<![CDATA[
پژوهش در مدرسه
شماره 137 ماهنامه  سما به صورت ويژه نامه اي با عنوان «پژوهش  در مدرسه» منتشر شد. اين ويژه نامه كه به مناسبت هفته  پژوهش انتشار يافته به بررسي مسائل مربوط به مدرسه اي پرداخته است. مهم ترين مقاله هاي ويژه نامه عبارتند از: پژوهش ، كليد دانايي(دكتر حيدر نوراني)، از يادگيري تا پژوهش(ابراهيم اصلاني)، وقتي كه من تحقيق فرزندم را نوشتم(مرتضي مجدفر)، طرح مطالعاتي پژوهش محوركردن يادگيري در مدرسه(دكتر حسن ملكي)، كتاب/ كتاب خانه/ كتاب خوان(جواد محقق)، پژوهش مدرسه اي يا دانشگاهي(دكتر علي رئوف)، پژوهش چيست و نسبت ما با آن كدام است؟(دكتر ابراهيم فتح الهي).
در ويژه نامه پژوهش در مدرسه، گفت وگويي با موضوع «پژوهش و مدرسه» با دكتر فروغي چاپ شده است. گزارش علمي اولين جشنواره پژوهش ها و آثار دانش آموزي سما و همچنين گزارش هايي از فعاليت هاي پژوهش در واحدها و مدارس سما، از ديگر مطالب ويژه نامه است. مقاله ها و مطالب ديگري نيز در اين شماره از ماهنامه سما ديده مي شود. تكنيك شش كلاه تفكر، از ادوارد دوبونو و معرفي كتاب هاي در زمينه تفكر و پژوهش از جمله مطالب آن است.
ويژه نامه پژوهش در مدرسه، مي تواند براي علاقه مندان به مسائل آموزش و پرورش و به خصوص، حوزه پژوهش و پژوهش هاي مدرسه اي و دانش آموزي جالب توجه باشد.
]]>
<IMAGE>/1384/841013/world/005658.jpg</IMAGE>
<![CDATA[
انتشار شماره جديد «دادگستر»
بيستمين شماره مجله حقوقي «دادگستر»، ويژه زمستان،1384 منتشر شد.
در اين شماره دادگستر مطالب زير را مي خوانيد: تعرفه دستمزد كارشناسان رسمي دادگستري، مشاهير عدليه و دادگستري ايران در بستر تاريخ، نظام قضايي هلند از نگاه آمار، دادگستري در شعر و ادب پارسي، تاريخچه مطبوعات حقوقي، نقش سازنده شروط ضمن در نكاح، وكالت، چالش ها و روش ها، آشنايي با اينترپل، آخرين آراي وحدت رويه ديوان عالي كشور و ديوان عدالت اداري، سرقت اطفال از منظر فقها. اين شماره دادگستر در 88 صفحه و به قيمت 500 تومان منتشر شده است.]]>
</TEXT>
</DOC>
<DOC>
<DOCID>HAM2-841013-139</DOCID>
<DOCNO>HAM2-841013-139</DOCNO>
<ORIGINALFILE>/1384/841013/world/_econw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مروري بر عملكرد چهارماهه وزير صنايع
تمام كلمات كليدي وزير]]>
</TITLE>
<TEXT>
<IMAGE>/1384/841013/world/005667.jpg</IMAGE>
<![CDATA[
محمود فراهاني
پس از گذشت نزديك به چهار ماه از تصدي گري عليرضا طهماسبي بر وزارت صنايع، كلمات كليدي وي را مي توان در چهار يا پنج كلمه خلاصه كرد. كلماتي كه هرگاه در رايانه جست وجويشان  كني ،حتما  ً    سخنان وزير صنايع و معادن كابينه نهم، چند مورد از جست وجوهايت را تشكيل مي دهد: اصلاح، سند، تدوين، خودرو، استراتژي، محصول جهاني، صادراتي، كيفيت.
تدوين، سند، اصلاح
عليرضا طهماسبي، از آن دست وزيراني است كه قبل از تصدي گري در وزارت صنايع، با اعتماد به نفس خاصي، خبر از تدوين يا اصلاح سند مي دهد. او هنگامي كه هنوز نماينده و مدير بخش زيربنايي مركز پژوهش ها بود، ابتدا، به كرات، از اصلاح سند استراتژي صنعتي سخن گفت و آنگاه، خبر از تدوين سند استراتژي جامع خودرو داد. او هنوز يكي از چند نامزد مطرح براي وزارت صنايع بود كه از تدوين سندهاي معدن نيز خبر داد.
طهماسبي هنگام گرفتن رأي اعتماد از مجلس، ضمن تكرار گفته خود مبني بر اصلاح سند استراتژي صنعتي، اعلام كرد، استراتژي كلان صنعتي براي پيوستن به             wto را تدوين مي كند. او با بيان اين كه اصلاح سند استراتژي توسعه صنعتي يكي از اولويت ها در بخش صنعت و معدن است، خاطرنشان كرد كه سندهاي زيربخشي آن نيز تدوين خواهد شد تا به عنوان يك الگوي كار براي پيشبرد برنامه هاي اين بخش استفاده شود. در همين راستا، وي در روز جهاني استاندارد نيز، از تدوين استراتژي جامع كيفيت محصولات توليدي در برنامه چهارم خبر داد. عليرضا طهماسبي، هنگامي كه به عنوان يكي از نامزدهاي تصدي وزارت صنايع مطرح بود نيز، علاوه بر اين كه خبر از تدوين سند استراتژيك خودرو داده بود تدوين سند ملي توسعه صنعت و معدن را نيز يكي از رئوس برنامه هايش اعلام كرد. در همين حال وي از برپايي نظام جامع پژوهش و فناوري و گسترش صنايع نوين سخن گفت و اين كه مي تواند به تدوين سند ديگري در اين  خصوص تفسير شود.
طهماسبي پس از آن كه وزير شد، اصلاح يك چيز ديگر را نيز در برنامه قرار داد و آن قانون تجميع عوارض بود كه قول داد تا پايان سال 84 آن را اصلاح كند. وي هنگامي كه هنوز وزير پيشنهادي وزارت صنايع بود، در دفاع از عملكرد خود اعلام كرد كه در اصلاح پروژه هاي ترك سلتاو و بهره مالكانه فعال بوده است.
اما وزير كابينه نهم، طي اين چند ماه كه بر وزارت صنايع تصدي گري كرده، از تدوين استراتژي يك چيز ديگر نيز سخن به ميان آورده است: پياده شدن يك سيستم جامع حمل و نقل كه وي هنگام افتتاح خط توليد پرايد دوگانه سوز، به آن اشاره كرد تا راهكاري براي بهبود وضعيت بنزين باشد. وي قبل از آن كه وزير شود همچنين از اصلاح قانون صنايع دريايي خبر داده بود كه البته عين گفته هاي وزير در خصوص اصلاح استراتژي توسعه صنعتي و تدوين استراتژي خودرو را دوست و مشاور وي، حميدرضا كاتوزيان، نايب رئيس كميسيون صنايع و معادن، از آن سخن گفته بود.
بنابراين شايد مجموع اصلاح و تدوين سندهايي كه عليرضا طهماسبي تاكنون از آنها سخن رانده را بتوان در چهار محوري كه رئيس جمهور هنگام ديدار سرزده از وزارت صنايع و مسئولان و كاركنان اين وزارتخانه به زبان آورد، خلاصه كنيم: ارتقاء كيفيت، نگاه مثبت به صادرات، اشتغال زايي و عدالت، به عنوان چهار محور اصلي بود كه احمدي نژاد خواست تا آنها سرلوحه فعاليت هاي وزارت صنايع قرار گيرند و طبعاً مي توان كلمات كليدي وزير را زير لواي چهار محور مذكور به آساني مشاهده كرد:
ارتقاء كيفيت: ارتقاء كيفيت از نگاه طهماسبي، فرآيندي است كه بر اساس كلمه كليدي ديگر وي يعني رقابت پذير شدن صنعت به دست مي آيد، اين جمله را بارها تكرار كرده است؛ چه اين كه وي در آيين معارفه خود تصريح كرد: در تمام زمانها بر كيفيت محصولات صنعتي، به ويژه خودرو اصرار داشتيم و براي دست يابي به رقابت پذيري بايد به تقويت محصولات صنعتي توجه داشت. اما در اينجا بر گفته وزير يك انتقاد وارد است: وي ارتقاي كيفيت را در سايه رقابت پذير شدن نمي داند بلكه رقابت پذيري را در سايه تقويت محصولات صنعتي مي داند. بر همين اساس بود كه در روز جهاني استاندارد از اجرا و نظارت استانداردهاي 585 گانه خبر داد. اما اين نقد طهماسبي وارد است كه در عمل بدون توجه به مكانيزم عرضه و تقاضا، كه در نهايت به ارتقاء كيفيت و كاهش قيمت مي انجامد باز هم زير چتر دستور فرو مي رود و اعلام مي كند: تصميم گرفتيم برخي استانداردها را اجباري اعلام كنيم... تا علاوه بر نظارت بيشتر بر استانداردهاي اجباري، توسعه استانداردها را نيز در كشور شاهد باشيم و در ادامه اين مسئله ضمن تأكيد بر نظارت ناگهاني مؤسسه استاندارد معتقد است: «همكاري ضابطان قضائيه نيز در اين مورد نقش مؤثري خواهد داشت.»
نگاه صادراتي- محصولات جهاني
شايد بعد از كلمه كليدي خودرو، محصولات جهاني و جهش صادراتي، در بيشترين دفعات از زبان وزير كابينه نهم ابراز شده است. وي در حالي كه به شدت روي پيوستن به wto تأكيد دارد مي گويد در صدد تدوين استراتژي كلان صنعتي هستيم.
طهماسبي در مراسم معارفه خود مي گويد: رقابت پذيري صنعت ملي در عرصه جهاني و توليد محصول جهاني از اولويت هاي وزارت صنايع و معادن است، در عين حال وزير اعلام مي كند كه براي ورود به بازارهاي جهاني، نيازمند برطرف كردن مشكلات اين عرصه است اما هيچ اشاره اي به مشكلات بخش صنعت نمي كند، تا آنگاه بر اساس همين مشكلات، ايجاد جهش صادراتي را فرآيندي بس دشوارتر از آنچه كه وي مي پندارد ارزيابي كند؛ نكته اي كه در استراتژي بعدي دولت يعني توسعه بنگاه هاي كوچك و متوسط كمتر به آن توجه شده است در حالي كه مشكلات اين بخش نيز جدا از ديگر بخش هاي صنعت نيست.
اشتغالزايي
اگرچه اشتغالزايي از كلمات كليدي وزير نيست، اما بر اساس آن كه رئيس جمهور روي اين مورد تأكيد دارد و وي نيز، در هنگام دفاع از اين كه چرا احمدي نژاد وي را به عنوان نامزد وزارت صنايع به مجلس معرفي كرده، اعلام نمود كه 4 ميليون شغل ايجاد مي كند، در ذهن و نگاه خود، روياي گسترش صنايع كوچك و متوسط را مي پروراند و بنابراين به نظر مي رسد، از حالا تا چهار سال آينده كه وي جامه وزير صنايع را بر تن دارد، يكي از عبارات كليدي اش، توسعه صنايع كوچك باشد. اين صنايع به دليل زود بازده بودن و در عين حال نياز نداشتن به بودجه زياد براي راه اندازي، مي تواند ضمن گره گشايي از مشكلات اشتغال، در بحث عدالت و توزيع عادلانه فرصت در مناطق مختلف، راهكار مناسبي باشد و بر همين اساس قرار است طي سال 84 20، درصد و طي برنامه چهارم تا50 درصد از منابع بانكي در صنايع كوچك و متوسط سرمايه گذاري شود. اگرچه سياست مذكور كه متولي اجراي آن وزارت صنايع است سياست مقبولي است كه در كشورهاي ديگر چون چين پاسخ داده است اما بنا بر همان مشكلاتي كه طهماسبي طي صحبت هاي خود در مراسم معارفه اش به آنها اشاره دارد اجراي موفقيت آميز اين سياست، پيش شرط هايي را نياز دارد كه در عين اشتراك در خصوص صنايع بزرگ، بدون تحقق آنها، تلاشها نتايج چندان مؤثري در پي نخواهد داشت. به عبارت ديگر، تخصيص بين 20 تا 50 درصد از منابع مالي كه در واقع متعلق به مردم است، براي اجراي سياستي كه از قبل نسبت به موفقيت هاي آن ترديد وجود دارد، عقلاني به نظر نمي رسد. مگر آن كه ساز و كارهاي لازم در خصوص تحقق پيش شرط ها از جمله كاهش ريسك سرمايه گذاري به گونه اي حل شود.
خودرو
شايد كليدي ترين كلمه وزير، كلمه خودرو و سپس l90 باشد. طهماسبي كه در گذشته، زماني كه هنوز وزير و نماينده مجلس نشده بود، در پي توليد قطعات برقي خودروي l90 در شيراز بوده، به نظر مي رسد،توجه خاصي نسبت به خودرو l90 داشته باشد.
وي طي گفت وگويي با يك روزنامه صبح، قبل از تصدي وزارت صنايع، در تعريف سرفصل هاي برنامه هايش براي وزارت صنايع، محور سخنان خود را تهيه سند استراتژيك خودرو قرار داد و در سخنان معارفه خود با تأكيد بر اين كه در تمام زمانها بر كيفيت صنعتي اصرار داشته، مشخصاً خودرو را مورد اشاره قرار مي دهد و تصريح مي كند كه براي دستيابي به رقابت پذيري بايد به تقويت محصولات صنعتي توجه داشت.
وي ادامه مي دهد: «خودروسازان را به فعاليت هرچه بيشتر در عرصه جهاني تشويق خواهيم كرد و بخش عمده توليد آنها بايد جهت صادرات داشته باشد.»
وزير آنگاه، در همايش انجمن قطعه سازان نيز ضمن اعلام اين خبر كه قيمت خودرو را كاهش مي دهد، افزود: در قرارداد ال90 اصلاحات به وجود مي آورد. وي همچنين با اشاره به قيمت بالاي خودرو در كشور نسبت به بازارهاي جهاني تصريح كرده بود: با توجه به اين مسئله، ما بايد پس از اين همه سال، حداقل90 درصد استانداردهاي جهاني را رعايت كنيم.
وي آنگاه، مجدداً، حرف خود را در خصوص حمايت مشروط از خودروسازي ابراز داشت: تا زماني از صنعت خودرو كشور حمايت مي كنيم كه خودروسازان حقوق مشتري را رعايت كرده و در راه ورود به بازارهاي جهاني گام بردارند.
وي در اولين حضور خودرويي خود در رونمايي پژو 206 آريان نيز همين را گفته بود و در عين حال ترجماني از شعارهاي رئيس جمهور به شعارهاي اقتصادي مانند مشتري محوري و... ارائه داده بود. وي همچنين از بومي سازي پژو 206 آريان خبر داد. طهماسبي با اشاره به پروژه ال90 گفته بود كه بايد مشخص شود نحوه صادرات قطعه و خودرو ساخت داخل در اين قرارداد چگونه صورت مي گيرد؟
وي همچنين براي كاهش خودرو، جلوگيري از برخي ريخت وپاش هاي موجود را يادآور شده بود.
وزير اعلام كرد كه نتايج عملكرد خودروسازان و قطعه سازان در حوزه صادرات، سال آينده بررسي خواهد شد و اظهار اميدواري كرد كه اهداف از پيش تعيين شده در اين بخش محقق شود.وي پس از آن، در همايش رونمايي موتور ملي نيز كه همراه با حميدرضا كاتوزيان در آن شركت كرده بود، مجدداً حمايت هاي وزارت صنايع را مشروط اعلام كرد.
طهماسبي اما قبل از آن كه وزير شود طي دو نوبت گفت وگو كه متن آن مشترك بود با دو خبرگزاري، يكي اول مرداد و ديگري آخر مرداد اعلام كرد كه صنعت خودرو از اين پس بايد روي ال90 و اجراي پروژه هاي پلات فورم مشترك چه به صورت طراحي پايه يا طراحي استايل و خودرو اقدامات بيشتري انجام دهد و اطمينان داد كه نمايندگان نيز از اين صنعت حمايت خواهند كرد.
طهماسبي پس از گذشت چند روز از رونمايي پژو 206 آريان، اعلام كرد اين خودرو بايد با هويتي مستقل توليد شود چرا كه اين گونه مناسب تر است و بر اين اساس وزارت صنايع پيشنهاد و سفارش خود را در خصوص ايجاد تغييرات به ايران خودرو اعلام كرده است.
طهماسبي تأكيد كرده بود كه صادرات پژو آريان بايد به صورت cbu صورت گيرد و در صورت ايجاد خط توليد در ديگر كشورها، بايد قطعات ساخت داخل استفاده شود.
وي قبل از اين كه وزير شود، در گفت وگوي مشترك مردادماه خود همچنين اعلام كرده بود: كشور بهترين فرصت را براي جهش در صنعت خودرو در اختيار دارد و شرايط صنعت خودرو براي دستيابي به جهش صادراتي و توليد خودروهاي ملي با رويكرد صادرات مناسب است تا ايران خودرو و سايپا با تكيه بر توانمندي داخلي و مشاركت خارجي، مقتدرانه وارد بازار جهاني شوند.
وي در آخرين اظهار نظر خود در خصوص موتور ملي و اين كه روي چه خودرويي نصب خواهد شد گفته است: اين موتور كه با طراحي داخلي ساخته شده ابتدا روي سمند قرار داده مي شود و در صورت امكان بر روي ديگر خودروها نيز نصب خواهد شد.
يك نقد
آنچه از گفته ها و حضورهاي عليرضا طهماسبي در جمع هاي خودرويي برمي آيد، به نظر مي رسد علي رغم آن كه وي به محوريت بخش خصوصي در اقتصاد و رقابتي شدن صنعت اعتقاد دارد اما سمپاتي زياد طهماسبي به بخش خودرو، وي را تا حد يك مدير خودرويي تغيير داده است و باعث شده ضمن تداخل وظايف حاكميتي وزير و اقتصادي بخش خصوصي، فرآيند دستوري بدون توجه به مكانيزم بازار آينده خودرو در ايران را از دولتي شدن دچار هراس سازد.
بخش خصوصي و رقابت پذيري
البته توجه به گفته هاي وزير، اين را بازتاب مي دهد كه نظرات وي در خصوص مشكلات و راهكارهاي بهبود صنعت به عنوان موتور محركه اقتصاد كاملاً منطقي است؛ كما اين كه در انتهاي كتابي كه از سوي مركز پژوهش ها منتشر شده آمده ريشه مشكلات را دور شدن دولت از نقش اصلي خود كه همانا سياستگذاري و نظارت است دانسته و عنوان مي كند دولت مانند يك شهروند درگير تصدي گري و رقابت با مردم شده در حالي كه اگر از اين امور دست بردارد و به وظايف اصلي خود بپردازد فرصت بيشتري براي گوش دادن به حرف هاي مردم، سياستگذاري و نظارت خواهد داشت. اين نكات را به آساني و در اشكال گوناگون به اضافه ارائه راهكارهاي لازم جهت چگونگي تقويت بخش خصوصي و ارتقاء صنعت از طريق رقابت پذير كردن صنعت در گفته هاي وزير مي توان يافت اما آنچه كه به نظر مي رسد از سوي طهماسبي مورد فراموشي سپرده شده عملياتي كردن اين انديشه ها است به خصوص آن كه به نظر مي رسد در اولين گام براي آغاز اصلاحات، گريز از مكانيزم دستوري و كارفرمايي از سوي دولت است. در حالي كه مرور حضورها و گفتارهاي وزير صنايع و معادن كابينه نهم اين موارد را تقويت مي كند يا به نظر مي رسد كه اين گونه باشد.]]>
</TEXT>
</DOC>
<DOC>
<DOCID>HAM2-841013-140</DOCID>
<DOCNO>HAM2-841013-140</DOCNO>
<ORIGINALFILE>/1384/841013/world/_econw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[طرح ساماندهي حمل و نقل درون شهري و مصرف سوخت كشور]]>
</TITLE>
<TEXT>
<IMAGE>/1384/841013/world/005670.jpg</IMAGE>
<![CDATA[
مركز پژوهش هاي مجلس شوراي اسلامي با انتشار گزارش مفصلي ديدگاه هاي خود را پيرامون طرح ساماندهي حمل و نقل درون شهري و مصرف سوخت كشور تشريح كرد.
براساس اعلام واحد اطلاع رساني مركز پژوهش ها، دفتر مطالعات زيربنايي اين مركز در سومين ويرايش مربوط به اين طرح با اشاره به مطالعات مستمر و طولاني انجام شده درباره موضوع حمل و نقل و مصرف بنزين و گازوييل خاطرنشان ساخت كه درحال حاضر هيچ آمار قابل اتكايي درمورد عملكرد وسائط نقليه و مقدار مصرف واقعي بنزين و گازوييل در كشور وجود ندارد و طبيعي است كه هر تصميمي در اين زمينه بدون داشتن آمار واقعي محكوم به شكست خواهد بود.
اين گزارش صدور كارت هوشمند را اولين گام مطمئن براي حصول به آمارهاي قطعي موردنياز ذكر كرده و افزود: تا حداكثر 6 ماه پس از توزيع بنزين و گازوييل با استفاده از كارت(هوشمند)مي توان آمار دقيق مصرف را براي هر وسيله نقليه دراختيار تصميم گيران قرار داد و متعاقب آن هرگونه تصميم گيري براي تنظيم سياست كنترل مصرف سوخت به راحتي امكان پذير خواهد شد زيرا در اين مرحله آمارها دقيق و قابل استفاده خواهند بود و از آن پس لزومي به استفاده از روش سعي( آزمون)  و خطا _ كه متاسفانه تاكنون مبناي كار بوده و باعث خروج مقادير زيادي منابع ارزي از كشور جهت تامين كسري بنزين گرديده _ نخواهد بود.
مركز پژوهش ها در بخش ديگري از اين گزارش ضمن برشمردن جزئيات و محورهاي طرح پيشنهادي خود متذكر شد كه در قالب اين طرح سعي شده با تنظيم مواد و تبصره هاي پيشنهادي، مجموعه نيازهاي شبكه حمل و نقل عمومي و خصوصي و مسايل مربوط به كاهش مصرف سوخت پيش بيني شود تا در نهايت نتيجه اي مطلوب در ابعاد اجتماعي، اقتصادي و سياسي نصيب كشور شود.
توزيع كارت هوشمند براي استخراج آمار دقيق وسائط نقليه بنزين سوز و گازوييل سوز به تفكيك هر وسيله نقليه و زمان موردنظر(روزانه، هفتگي، ماهانه و...)  تعيين مصرف سوخت مناطق مختلف به تفكيك استان، شهرستان، شهر، بخش، روستا و حتي نواحي، مناطق و جايگاه هاي پخش فرآورده هاي نفتي، اتخاذ تصميم براي جايگزيني سوخت يا گازسوزكردن وسائط نقليه بر حسب نوع مصرف و قدمت آنها، توسعه و اصلاح پالايشگاه هاي كشور به صورت زمانبندي شده، گازرساني به مناطق حساس ازنظر مصرف سوخت يا قاچاق آن و همچنين ايجاد جايگاه هاي توزيع cng در نقاط مذكور و همچنين سراسر كشور، چاره انديشي براي بهره برداري از طرح هاي(دردست احداث)متروي تهران و شهرهاي بزرگ كشور، گازسوزكردن اتوبوس هاي درون شهري و دولتي و همچنين خودروهاي بنزين سوز و گازوييل سوز عمومي و دولتي، استفاده از قابليت هاي فن آوري اطلاعات it در زمينه هاي حمل و نقل و سوخت، ايجاد پايانه براي وانت بارها جهت جلوگيري از تحرك بي مورد آنها در سطح شهر، ارتقاء كيفيت توليد خودروهاي ساخت داخل و به خصوص ساخت خودروهاي با پايه موتور گازسوز و گازوييل سوز، گسترش و اصلاح شبكه حمل و نقل عمومي(مترو، اتوبوس، ميني بوس، تاكسي و وانت بار عمومي)، اجرا و بهره برداري از پروژه دولت الكترونيك به خصوص در امور بانكي، آموزشي، اداري، تجاري، بازرگاني، شهرداري ها، پزشكي، دارويي، بيمه و...، اعمال جرائم مناسب براي قاچاق مواد سوخت و درنهايت سهميه بندي، دونرخي كردن يا افزايش قيمت بنزين محورهاي اصلي طرح پيشنهادي مركز پژوهش هاي مجلس براي ساماندهي حمل و نقل شهري و تنظيم مصرف سوخت كشور به شمار مي روند.
مركز پژوهش ها همچنين تاكيد كرد كه تصميم به محدودكردن مصرف بنزين يا تغيير قيمت آن تا قبل از حصول به آمارهاي دقيق، نمي تواند مبناي علمي داشته باشد و اگرچه احتمالا در كوتاه مدت تاثيرگذار مي باشد ولي مسلما ضمن تاثير منفي بر مجموعه اقتصاد كشور و تحميل تورم غيرقابل پيش بيني، آينده را نيز تضمين نخواهد كرد و با اين نگرش پيشنهاد مي شود حداقل براي سال 1385 نيز روند سال 1384 در زمينه تامين بنزين كشور ادامه يابد و تصميم گيري درمورد هرگونه سهميه بندي يا اتخاذ روش دونرخه كردن بنزين يا افزايش قيمت كلي آن، به بررسي آمارهايي كه با توزيع كارت هوشمند استخراج خواهد شد، موكول شود.
براساس اين گزارش آمار دقيق تعداد خودروها تا تاريخ 1/2/1385 و ميزان مصرف هريك از آنها تا 1/8/1385 تعيين مي شود.
اين گزارش مي افزايد: هرگونه تلاش براي كاهش مصرف بي رويه بنزين در كشور بدون توجه به مشكلات موجود در شبكه حمل و نقل و ديگر امور مرتبط با آن غيرممكن خواهد بود و باعث بروز آثار نامطلوبي در عرصه هاي اجتماعي، اقتصادي و سياسي خواهد شد.
براي دهك هاي مختلف سه تا 4 ماه فرصت نياز است. هم اكنون سه دهك اول كه كميته امداد، بهزيستي و برخي نهادهاي حمايتي ديگر هستند، مشخص اند و در توزيع سهام عدالت ميان اين دهك ها مشكلي وجود ندارد. وي گفت: سهام عدالت توسط شركت هاي واسط به مردم توزيع خواهد شد.]]>
</TEXT>
</DOC>
<DOC>
<DOCID>HAM2-841013-141</DOCID>
<DOCNO>HAM2-841013-141</DOCNO>
<ORIGINALFILE>/1384/841013/world/_econw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[سايه روشن]]>
</TITLE>
<TEXT>
<![CDATA[كسري يارانه كالاهاي اساسي
فارس: معاون توسعه بازرگاني داخلي وزارت بازرگاني گفت: مجموع كسري يارانه سال 83 و 84 حدود 16تا 17 هزار ميليارد ريال است كه اين كسري به سازمان مديريت اعلام شده تا اين كسري برطرف شود.
احمد طاهري گفت: ميزان كسري يارانه سال جاري از سوي وزارت بازرگاني به سازمان مديريت و برنامه ريزي اعلام شده است. وي با اشاره به اين كه سازمان مديريت تهيه لايحه كسري يارانه ها را بر عهده دارد، افزود: سياستهاي يارانه اي سال جاري مشابه شرايط سال 83 است و كاهشي در كالابرگها و افزايشي در قيمت كالاهاي اساسي نسبت به سال گذشته نداشته ايم.
به گفته طاهري، 80 درصد شرايط تخصيص كالاهاي يارانه اي مانند سال گذشته است. وي خاطرنشان كرد: كسري يارانه هاي سال جاري بايد جبران شود تا دستگاههاي مباشر كه براي تامين و توزيع كالاهاي اساسي مدنظر، فعاليت دارند اعتبار لازم را در اختيار داشته باشند. معاون توسعه بازرگاني داخلي وزارت بازرگاني يادآور شد: ميزان بودجه تخصيص يافته به بخش يارانه سال جاري براي تمام مصارف مورد نظر تخصيص داده شده است و در حال حاضر كسري يارانه بايد جبران شود.
وي يادآور شد: براي تامين بودجه پيش بيني شده در خصوص يارانه ها مشكلي وجود ندارد، بحث اين است كه اين مقدار براي اجراي تعهدات در بودجه كافي نيست، زيرا ميزان كالابرگها كاهش نيافته و قيمت كالاهاي اساسي نيز افزايش نيافته است، در نتيجه براي تحقق اين امر كسري يارانه به وجود مي آيد.
15 گمرك،  مجاز به  ترخيص  خودروهاي  سبك  و سنگين  شدند
ايرنا: 15 گمرك  در نقاط مختلف  كشور براي انجام  تشريفات  گمركي  خودرو تعيين  شدند.
ناصر كرماني  مديركل  دفتر واردات  گمرك  ايران ، اعلام كرد: گمرك هاي چابهار، شهيد رجايي  بندرعباس ، بوشهر، خرمشهر، انزلي ، سهلان ، شهريار، غرب  و جنوب تهران ، شهيد باهنر، بندر امام  خميني (ره )، اروميه ، نوشهر، اصفهان  و مشهد براي  ترخيص  خودروهاي  سبك  و سنگين  تعيين  شده  است .
وي  افزود: هرچند واردات  خودرو در سال  جاري  نسبت  به  سال  گذشته  روند روبه  رشدي  گرفته  است ، اما هنوز با ارقام  پيش بيني  شده  در بودجه  امسال  فاصله  زيادي  دارد. به  گفته  وي ، 32 درصد از درآمد پيش بيني  شده  حاصل  از اخذ حقوق  ورودي  دربودجه  84 در هشت  ماهه  سال  جاري  تحقق  يافته  است . وي  با اشاره  به  اينكه  تعداد خودروهاي  وارداتي  در سال  گذشته  حدود 900دستگاه  بوده  است ، گفت : كاهش  نرخ  حقوق  ورودي  از 130 به  100 درصد در اوايل امسال  ايجاد هماهنگي هاي  بيشتر بين  سازمانهاي  صادركننده  مجوز و همچنين افزايش  تعداد نمايندگي هاي  شركتهاي  توليدكننده  خودرو خارجي  از عوامل  رشد واردات  خودرو در سال جاري  است . كرماني  با اشاره  به  اينكه  خودروهاي  وارداتي  بايد مجوز سازمانهاي  بهينه سازي  سوخت ، محيط زيست  و موسسه  استاندارد داشته  باشند، افزود: از اواسط سال  جاري  وزارت  بازرگاني  بين  اين سازمانها  جهت  صدور گواهي ها هماهنگي هاي  لازم  را ايجاد كرده  است . وي  گفت : هر واردكننده  كه  براي  واردات  خودرو در وزارت  بازرگاني  ثبت سفارش  كند به  منزله  اخذ مجوزهاي  سازمانهاي  ذيربط هم  است . وي  افزود: نمايندگي هاي  شركتهاي  ب .ام .و، بنز، آئودي  و فولكس  واگن  درحال  حاضر در داخل  كشور فعاليت  مي كنند، اما تاكنون  تنها خودروهاي  بنز، تويوتا و ب .ام .و وارد كشور شده  است .
نخستين جشنواره برترين هاي روابط عمومي بخش خصوصي
نخستين جشنواره برترين هاي روابط عمومي در بخش خصوصي با هدف ارتقاي سطح پژوهشي و كاربردي روابط عمومي در عرصه اطلاع رساني در حيطه بخش خصوصي تابستان 1385 برگزار مي شود.
جشنواره روابط عمومي ها ي برتر در بخش خصوصي با همكاري انجمن روابط عمومي ايران و گروه ارتباطات دانشگاه آزاد اسلامي برگزار مي شود.
تبيين معيارها و شاخصه هاي برترين  پژوهش هاي بنيادي و كاربردي در عرصه ارتباطات و روابط عمومي، تبادل تجربيات، ديدگاه ها و آراي ميان كارشناسان روابط عمومي، تقويت جايگاه پژوهش و تحقيق به عنوان پشتوانه اصلي اطلاع رساني و ارتباطات و معرفي الگوهاي موفق، شناسايي نقاط قوت و ضعف، معرفي و شناسايي استعدادها و ايجاد زمينه هاي رقابت سالم و تقويت نظام اطلاع رساني كشور و اصلاح نگرشي به روابط عمومي هاي فعال در عرصه بخش خصوصي از يك جايگاه مناسبتي و تشريفاتي به يك نظام اطلاع رساني روزآمد و فراگير از جمله اهداف اين جشنواره است.
سفارش پذيري؛ تنها راه نجات فرش ايران
ايرنا: مديرعامل  شركت  سهامي فرش  ايران  معتقد است  كه  سفارش  پذيري  بزرگترين  راه نجات  فرش  ايران  در عرصه  رقابتهاي  بين المللي  است .
سيد جلال الدين  بصام  مديرعامل شركت سهامي فرش ايران با اشاره  به تنوع  و كيفيت  بالاي  فرش  ايراني ، گفت : كشورهاي  حوزه  خليج  فارس  هم اكنون  سفارشات  متعددي  به  بخش  دولتي  و خصوصي  ايران  مي دهند.
وي  افزود: شركت  ملي  فرش  قصد انحصار سفارش  پذيري  فرشهاي  خارجي  را ندارد و راه  را براي  فعاليت  بخش  خصوصي  باز كرده  است ، هر چند كه  بخش  خصوصي  هنوز ظرفيت  كامل  سفارش  پذيري  را ندارد.
بصام ، بافت  بزرگترين  فرش  دستباف  جهان (پنج  هزارو 700 متري  )به  سفارش دولت  امارات  براي  مسجد شيخ  زايد آل  نهيان  را از جمله  سفارشات  متعدد ساير كشورها به  ايران  دانست .
وي  تصريح  كرد: انتظار مي رود پس  از بافت  اين  فرش  كه  2 سال  به طول  مي انجامد، بافت  26 هزار مترمربع  فرش  شبستانهاي  اين  مسجد نيز به  ايران  سفارش  داده شود.
رئيس  هيات  مديره  شركت  سهامي فرش  ايران  در ادامه  گفت : بخش  خصوصي  نيز تاكنون  سفارشات  متعددي  را دريافت  كرده  است  و چندي  پيش  نيز بافت  فرش  هزارو500 متر مربعي  كشور عمان  به  بخش  خصوصي  سفارش  داده  شد.
حل مشكل بيمه قاليبافان
وي  در ادامه  درخصوص  طرح  بيمه  قاليبافان  گفت : شركت  ملي  فرش  در نظر دارد تا براي  حل  مشكل  بيمه  12 هزار نفر بيمه گر خود، آئين نامه  موجود را در هيات  مديره  اصلاح  كند.
بصام  با بيان  اينكه  كليات  اين  طرح  پيشتر به  تصويب  رسيده ، گفت : اين  آئين نامه  تا پايان  ماه  جاري  به  تصويب  مي رسد و تا پايان  سال  84 اجرايي  خواهدشد.
وي گفت : براساس  طرح  بيمه  قاليبافان  مقرر شده  است  كه  50 درصد از حق بيمه  توسط دولت  و 50 درصد بقيه  توسط فاليبافان  پرداخت  شود كه  به  دليل  مشكلات  فراروي  بافندگان  در اين  خصوص ، شركت  ملي  فرش  در نظر دارد زمينه  پرداخت  بيمه  توسط قاليبافان  را فراهم  كند.
بصام  ابراز اميدواري  كرد: شركت  ملي  فرش  با اجرايي  كردن  اين  طرح  آغازگر تلاش  براي  بيمه  قاليبافان  باشد.]]>
</TEXT>
</DOC>
<DOC>
<DOCID>HAM2-841013-142</DOCID>
<DOCNO>HAM2-841013-142</DOCNO>
<ORIGINALFILE>/1384/841013/world/_econw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[ديدگاه
تكرار مكرر]]>
</TITLE>
<TEXT>
<IMAGE>/1384/841013/world/005664.jpg</IMAGE>
<![CDATA[
محمد باقر سميعي
اين روزها زمزمه اي به گوش مي رسد كه گويا قرار است از سال آينده بودجه اجرايي شركت ملي نفت ايران بر اساس ديدگاه هاي مشابه تبصره 38 قانون بودجه سال 1358 تنظيم شود يعني نظامي مربوط به 26 سال قبل. سيستمي كه مشابه آن در شركت نفت ونزوئلا پياده شد و هنوز نتوانسته است بسياري از پروژه هاي متوقف شده را راه اندازي كند.
گويا در كتاب غرب زدگي زنده ياد جلال آل احمد مطلبي بدين مضمون دارد كه براي ساختن يك ديوار در ساير كشورها، يكي ديوار را مي سازد جانشين او آن را گچ مي كند و جانشين بعدي آن را رنگ مي كند و... مي شود ديوار. در كشور ما يكي ديوار را مي سازد جانشين او ديوار ساخته شده قبلي را از بيخ خراب مي كند و خود از نو ديوار مي سازد و... چون ازهنرهاي هر مدير نفي اسلاف خويش است اين خراب كردن و ساختن ديوار جديد ادامه خواهد يافت و چون بحمدالله ثبات مديريت هم نداريم هيچ گاه ديوار كاملي نخواهيم داشت.
در مراسم معارفه آقاي آقازاده و خداحافظي آقاي غرضي، مهندس غرضي اشاره كرد كه وقتي به نفت آمدم معتقد بودم كه دليل ندارد اين سازمان جداي از سيستم هاي كشوري اداره شود و به اصطلاح تافته جدا بافته باشد ولي امروز اعتراف مي كنم كه سيستم ساير سازمان هاي دولتي بايد همچون نفت باشد.
حال به كجا مي خواهيم برويم؟ برنامه چشم انداز 20 ساله اي در پيش روي ماست كه از آنچه كه در آن به نفت مرتبط است بدون داشتن شركت نفتي در حد معيارهاي بين المللي(و با اختيارات وسيع)قابل حصول نيست. براي نيل به اهداف اين برنامه بايد شركت ملي نفت ايران را از نظام هاي پيچيده و دست و پا گير دولتي رهانيد نه اين كه آن را بيشتر در اين پيچ و خم ها گرفتار كرد. مقررات  ما دست و پا گير است و تا همه چيز از سوي مسئولان بلند پايه تاييد نشود مسئولان ترس از اقدام دارند، زيرا در مرحله بعدي سروكارشان با نهادهاي رسيدگي كننده و در نهايت پشيماني از هر گونه اقدام ابتكاري و خارج از چارچوب هاي جاري است. هزينه فرصت هاي از دست رفته در اجراي پروژه ها كه ناشي از همين ترس و نگراني است كه قابل احتساب و بررسي مي باشد، حال مي خواهيم پيچ هاي ديگري بر آن بيفزاييم.
ارزيابي بين المللي شركت ملي نفت ايران، بر اساس اختيارات ناشي از برنامه سوم توسعه، اخيراً به bb- افزايش يافته و چنانچه مقررات پيش بيني شده در قانون بودجه سال 1384 در سال هاي بعد ادامه يابد اميد به ترفيع رتبه بندي بين المللي اين شركت وجود دارد تا بتواند دوشادوش رقباي بين المللي خود در بازار نفت عرض اندام كند و چنانچه سطح فعلي اين شركت حفظ نشود هر گونه خلاقيت هاي مديريتي در سيستم هاي پيچيده دولتي گرفتار شود طبعاً نتيجه اي جز سقوط رتبه بندي اين شركت نداشته و در نتيجه تعاملات بين المللي اين شركت به شدت آسيب خواهد ديد.
طبق يك برآورد بايستي در برنامه پنج ساله چهارم حدود 60 ميليارد دلار در صنعت نفت سرمايه گذاري شود تا بتوانيم سهم مناسبي را در بازار جهاني حفظ كنيم. سيستم بوروكراسي موجود و حاكم بر نهادهاي ذي ربط، به دليل تعهدات دست و پاگيري كه بدان اشاره رفت، نمي تواند پاسخگوي اين نياز باشد چه رسد به اين كه آن را پيچيده تر كنيم. وقتي نتوانستيم پاسخگو باشيم نتيجه اين است كه گفته شود شركت ملي نفت نتوانست و راه حلي به نظر نخواهد رسيد به جز آوردن شركت  خارجي براي انجام كار. نماينده و مدير عامل شركت خارجي هم طبعاً انسان مظلوم و مأخوذ به حيايي نخواهد بود. او خواهد خواست كه تام الاختيار عمل كند و ناچار خواهيم بود قبول كنيم چون اقتصادمان وابسته به نفت است و رزق و روزي مردم نيز و به آن وابسته است.
بستن دست و پاي خودي ها و در نتيجه باز كردن دست بيگانگان در فردا به هر عذري كه صورت گيرد از مصاديق خدمت نيست بنابر اين هشيار باشيم.
هر كس باور ندارد به اين خبر توجه كند كه قطر شش برابر ايران از حوزه پارس جنوبي گاز برداشت كرده است.]]>
</TEXT>
</DOC>
<DOC>
<DOCID>HAM2-841013-143</DOCID>
<DOCNO>HAM2-841013-143</DOCNO>
<ORIGINALFILE>/1384/841013/world/_econw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اقتصاد انرژي
دولت پيشنهاد شفاف شدن يارانه ها را به مجلس مي برد]]>
</TITLE>
<TEXT>
<![CDATA[شانا: يك عضو كميسيون انرژي مجلس شوراي اسلامي اعلام كرد: دولت پيشنهاد شفاف شدن يارانه هاي واقعي شدن قيمت ها را به مجلس مي برد.
محسن يحيوي با بيان اين كه واقعي شدن قيمت ها به معني احتساب همه كالاها با قيمت روز است، اضافه كرد: در اين صورت، قيمت تمام شده كالاها به ويژه انرژي، از مصرف كننده گرفته مي شود.وي يادآور شد: در اين شرايط، همچنين دولت با شفاف كردن يارانه هاي انرژي، مي تواند از مصرف كنندگان و گروه هاي كم درآمد حمايت كند.
عضو كميسيون انرژي مجلس شوراي اسلامي در پاسخ به اين پرسش كه آيا براي واقعي شدن، قيمت تمام شده با ارزش بين المللي محاسبه خواهد شد يا برحسب ارزش داخلي؟ گفت: اين موضوع در دولت در حال بررسي است.
وي در عين حال اضافه كرد: ميزان تغيير در قيمت ها و يارانه هاي در نظر گرفته شده براي نزديك شدن به سطح واقعي قيمت ها در سال آينده مشخص نيست، اما دولت اين موضوع را در قالب لايحه اي به مجلس ارائه خواهد كرد. يحيوي همچنين خاطرنشان كرد: شايد اين پيشنهاد در قالب لايحه بودجه به مجلس ارائه شود.
اصلاح تعرفه هاي آب و برق و انرژي كشور كه از سال گذشته مطرح بود، با روي كار آمدن دولت جديد در وزارت نيرو به اوج خود رسيد و با پيشنهاد مهندس پرويز فتاح وزير نيرو، در مطبوعات به شكل علني عنوان شد.
اگرچه هنوز ابعاد و زواياي اين طرح مشخص نيست، آنچه از گفته هاي مسئولان اين وزارتخانه مي آيد، رويكرد كلي در اين زمينه به سمت كنترل مصرف بي رويه است كه در اين باره يكي از ابزارهاي قدرتمند، نرخ آن كالاها و خدمات است.
همچنين به گفته وي، مشتركاني شامل اين طرح مي شوند كه بيش از الگوي مصرف در نظر گرفته شده، برق مصرف كنند.]]>
</TEXT>
</DOC>
<DOC>
<DOCID>HAM2-841013-144</DOCID>
<DOCNO>HAM2-841013-144</DOCNO>
<ORIGINALFILE>/1384/841013/world/_idea.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[مروري بر «اسطوره هاي جهان نو» در آثار ميرچاالياده
بازيابي وضعيت بهشتي
رابرت جي، السون مترجم: مسعود عليا]]>
</TITLE>
<TEXT>
<IMAGE>/1384/841013/world/005694.jpg</IMAGE>
<![CDATA[
ميرچا الياده، دين شناس، اسطوره شناس و نويسنده بزرگ رومانيايي، سهم زيادي در گسترش و پيشرفت اسطوره شناسي و دين شناسي در قرن حاضر دارد. آوازه اين پژوهنده و تاريخنگار اديان و اساطير در ايران نيز پيچيده است و آثاري چند از وي به فارسي برگردانده شده است كه از جمله آخرين آثار ترجمه شده او مي توان به دو كتاب «اسطوره، رويا، راز» و «مقدس و نامقدس»(به بيان دقيق تر: قدسي و دنيوي)اشاره كرد. الياده همچنين ويراستار يكي از بزرگترين و در نوع خود جامع ترين دايره المعارف هاي جهان به نام «دايره المعارف دين» بوده است و تاكنون گزيده هايي از مقاله هاي اين دايره المعارف در چند مجموعه به فارسي برگردانده شده است.
اگرچه در هر يك از آثار گوناگون الياده تنوع و چشم اندازهاي تازه اي به چشم مي خورد، اما در جاي جاي آثار وي درونمايه هاي يكساني وجود دارد؛ به گونه اي كه مي توان گفت هر كتاب الياده تا اندازه اي بازانديشي و تكميل آثار پيشين ديگر اوست. از جمله درونمايه هايي كه الياده در آثار گوناگون خود بخش هايي را به آن اختصاص داده است، رديابي اسطوره و بينش اساطيري در ذهن و انديشه و نهادهاي گوناگون فرهنگي، اجتماعي و سياسي انسان امروز است. پيش از پرداخت به اين درونمايه، بجاست كه به اختصار در حوصله اين نوشتار، ديدگاه الياده درباره اسطوره و بينش قدسي به جهان را مرور كنيم.
از نظر الياده، اسطوره، تاريخ مقدسي را روايت مي كند. اسطوره بيان مي دارد كه چگونه موجودات فراطبيعي واقعيت ها را به وجود آ وردند. محدوده عمل اين موجودات گستره اي وسيع است چنان كه در اسطوره كوچكترين رفتارهاي انساني، پديده هاي گوناگون همچون سنگ و يا نمونه اي از يك گياه و... به نيروهايي فراطبيعي منسوب مي شود.
در نظر انسان جوامع سنتي، اسطوره به مثابه« تنها منبع معتبر الهام واقعيت »است. در جوامع باستاني و ابتدايي اسطوره بيانگر «حقيقت مطلق» است، زيرا تاريخ مقدسي را بازگو مي كند؛ يعني الهامي و انساني كه در طلوع «زمان بزرگ» در زمان مقدس سرآغاز روي داده است. اسطوره «واقعي» و «مقدس» است و به همين سبب سرمشق و در نتيجه «تكرارپذير» مي شود، زيرا به مانند الگو عمل مي كند و با همين استدلال به مثابه توجيهي براي تمامي كردارهاي انسان است. به كلامي ديگر، اسطوره، تاريخ راستيني است كه در سرآغاز زمان روي داده و الگويي براي رفتار انسان فراهم آورده است.(1)
الياده ضمن انتقاد از شيوه هاي كاهنده در تحليل و تفسير اساطير، بزرگترين كاركرد اسطوره را فراهم آوردن سرمشق هايي براي مراسم و كنش هاي گوناگون انسان همچون كار، هنر، ازدواج و... مي داند و از همين روست كه در نظر انسان جوامع باستاني هرچيزي كه فاقد الگوي مثالي است «بي معني» است يعني «واقعيت ندارد.»(2)
الياده بر اين باور است كه اگرچه در روزگار نو، در نتيجه تغيير و تحولات گوناگون، كيهان از تقدس درآمده است و امر دنيوي كردن زندگي و كيهان در جوامع نو بسيار پيش رفته است(3)...
اگرچه در نظر انسان غربي امروز، تاريخ خود را جايگزين زمان اسطوره اي كرده است و تقدس زدايي از زمان و مكان از جمله فرآيندهاي شاخص عصر جديد است و نيز اگرچه انسان نوعي امروز استعلا يا فراروي را باور ندارد... با همه اين حرف ها جاي پاي اسطوره، بينش اساطيري و تفكر قدسي و معنوي را مي توان در جاي جاي رفتارها و نهادهاي انسان امروز ديد. در نظر الياده هر چند به دليل فرآيند مستمر دنيوي شدن ممكن است در نظر اول، اين نشانه ها به چشم نيايند اما با تأمل بيشتر مي توان پاره اي از مضمون هاي اسطوره اي را در جوامع نوين مشاهده كرد. گذشته از اسطوره هاي جمعي، در سطح تجربه فردي نيز ردپاي بينش اسطوره اي پيداست. اين «اسطوره شناسي شخصي» در خيالبافي ها و روياهاي انسان امروز به چشم مي آيد.
اما چرا با وجود فاصله فراوان ميان انسان جوامع نو و انسان جوامع سنتي، مي توان از اسطوره هاي جهان نو سخن گفت؟  پاسخ الياده به اين پرسش، پاسخي تأمل برانگيز است: «اسطوره و نمادهايي كه به همراه خود مي آورد، هرگز به طور كامل از جهان كنوني روان ناپذير نمي شود، بلكه تنها جلوه خود را تغيير مي دهد و عملكردهايش را پوشيده نگاه مي دارد.»(4)و در جايي ديگر الياده مي گويد: «او [انسان امروزي] نمي تواند كاملاً گذشته خود را براندازد، چرا كه او خود محصول گذشته خويش است. او خود را با سلسله اي از افكارها و نپذيرفتن ها شكل مي دهد اما همچنان شكار واقعيت هايي است كه آنها را انكار كرده است.»(5)  كاوش و جست وجوي رد پاي «اسطوره هاي جهان نو» بخش مهمي از آثار الياده را به خود اختصاص داده است. او با تيزبيني سعي در پرده گشودن از ساختارهاي اسطوره اي در رفتارها و نهادهاي انسان امروزي دارد. از نظر الياده رد پاي بينش و درونمايه هاي اسطوره اي را در بسياري از حوادث تاريخي و در گستره فرهنگ و سياست و اجتماع مي توان يافت. نهضت هاي كمونيسم و ناسيونال سوسياليسم از نظر الياده دو اسطوره سياسي عصر حاضر است و بخش زيادي از آثار الياده به شناساندن اين درونمايه ها در گستره وسيع رفتارها و نهادهاي انسان امروز از جمله در روانكاوي، اديان كوچك انسان جديد، نهضت هاي اباحه گري، فستيوال هاي دنياي امروز، نمونه سازي از تاريخ زندگي يك فرد و تبديل يك شخصيت تاريخي به يك صورت ازلي، نهاد آموزش و پرورش،  سرگرمي هاي بصري، هنرها و ادبيات، نهضت هاي هزاره گرايي عصر جديد، رسانه هاي همگاني و... اختصاص دارد.
در اينجا بازنمايي ديدگاه هاي الياده درباره حضور درونمايه هاي اسطوره اي در كنش خواندن و هنرها و ادبيات ضروري است. «مطابق تعبير الياده، انسان در روزگار باستان هميشه در چنبر چرخ گرفتار نبوده و سرتاسر زندگي اش در معرض تركتازي زمان قرار نداشته است. اما در روزگار ما، حداقل از زمان دكارت به بعد از آنجا كه انسان متجدد غربي فقط به واقعيت زمان تاريخي باور دارد، زندگي و سرنوشت خود را با روزگار گذراندن پيوند داده و موجودي يك سر تاريخي و تاريخگرا شده است. از اين رو اميد و باور- سلاح هاي قديمي- خود را يكي پس از ديگري از دست داده و در برابر زمان زبون و بي پناه مانده است.»(6)
گريز از زمان تاريخي و روي آوردن به «زمان آغاز» با كمك آيين هاي احياي زمان آغاز، از جمله خصوصيات انسان باستاني است. چرا كه «انسان فرهنگ هاي باستاني به زحمت مي تواند تاريخ را برتابد و مي كوشد كه آن را هرچندگاه يك بار براندازد.»(7)
اما همان طور كه گفتيم، الياده اگرچه بر تغيير شكل و دگرگوني درونمايه هاي اسطوره اي در عصر حاضر باور دارد، مرگ اسطوره ها را نمي پذيرد. از اين رو وي كنش خواندن را به طور ناخودآگاه در جست وجوي ارضاي نياز آدمي به گسستن از زمان تاريخي و راهيابي به ساحت ديگري از زمان اسطوره اي مي داند «اكنون مطالعه حتي شايد بيش از سرگرمي هاي بصري، آدمي را از سپنجي زمان مي گسلد و امكان« فرار از زمان »را فراهم مي سازد. چه زمان را با داستان پليسي بكشيم، يا با خواندن هرگونه رمان، وارد عالم گذراي ديگري شويم، از سپنجي خود خارج شده تا به ريتم هاي ديگر و زيستن در تاريخي متفاوت دست يابيم... شايد به درستي بتوان گفت كه [خواندن يا مطالعه] خواسته اسرارآميز او [انسان نوين] را در جهت كناره گيري از شدن كينه توزانه اي كه به سوي مرگ راه دارد، براورده مي سازد.»(8)
در آثار ادبيات تخيلي از جمله رمان ها نيز مي توان تا اندازه اي «سرنمون» ها يا «ديرينه  الگو» هاي اسطوره اي را مشاهده كرد. از نظر الياده «خصلت اسطوره اي كتاب هايي كه در بساط كتاب فروشي ها يافت مي شود، كاملاً آشكار است.» الياده آزمون ها و دشواري هايي را كه در برابر قهرمانان رمان ها قرار دارد با آزمون ها و دشواري هايي كه بر سر راه قهرمانان اسطوره اي قرار دارد مقايسه مي كند. گذشته از سربرآوردن جنبش هاي ادبي مانند سوررئاليسم كه توجه خاصي به نمادهاي روان و مضامين اسطوره اي داشت، مي توان بسياري از مضامين رمان هاي امروزي را با همتاهاي اسطوره اي آنها قياس كرد. جست وجوي جام مقدس، رازآموزي اسطوره اي و... از جمله مضامين اسطوره اي است كه در شكلي تازه در رمان ها و داستان هاي امروزي با آن روبه رو مي شويم. «هر زمان مردم پسند بايد مبارزه الگويي خير و شر، قهرمان و تبه كار(تناسخ اهريمن در شكل نو)را به نمايش بگذارد و يكي از بن مايه هاي جهاني فولكلور، زن جوان شكنجه شده، رستگاري به ياري عشق، محافظ ناشناس و مانند آن را تكرار كند. حتي رمان هاي پليسي، چنان كه راجر كايو به خوبي نشان داده، سرشار از مضامين اسطوره اي است.»(9)و «داستان منشور، خاصه رمان، در جوامع جديد، جايي را كه نقل اساطير و قصه ها در جوامع سنتي و مردمي دارد، گرفته است»(10)
الياده در كتاب خود به نام «اسطوره، رويا، راز»، آفرينش شاعرانه را به معناي از بين بردن زمان و به بيان روشن تر از بين بردن تاريخ متمركز در زبان و بازيابي وضعيت بهشتي نخستين مي داند.
جاي پاي مضامين اسطوره اي در هنرها و ازجمله هنرهاي ديداري نيز آشكار است.(11)جدال ميان قهرمان و هيولاي دريايي، آزمون هاي دشوار آشناسازي و... از جمله اين مضامين است. همچنين الياده نقش قهرمانان واقعي و تخيلي هنرهاي بصري از جمله سينما را در شكل دادن به ذهن نوجوانان امروز و تقليد نوجوانان از اين قهرمانان را نوعي رفتار اسطوره اي در دنياي امروز، و اين الگوها را همتاي الگوهاي اسطوره اي مي داند. از نظر الياده، تئاتر و سينما- و به تعبيري «كارخانه رويا» - و سرگرمي هاي ديگر داراي اصلي مشترك هستند: «زمان متمركز» و اين زمان از لحاظ كيفي متفاوت با زمان سپنجي دنيوي است.
منبع: دايره المعارف فلسفه
پانوشت ها:
1)ميرچاالياده، اسطوره، رويا، راز، ترجمه رويا منجم، چاپ اول، انتشارات فكر روز، تهران،،1374 صص 24-23
2)ميرچاالياده، اسطوره بازگشت جاودانه(مقدمه بر فلسفه اي از تاريخ)، ترجمه بهمن سركاراتي، چاپ اول، انتشارات نيما، تبريز،،1356 ص 60
3)mircea eliade , the sacred & the profane, the nature of religion, trans. willard r. trask, harcourt, brace & co.newyork, 1959,p.203
4)اسطوره، رويا، راز، صص 28-27
5)ibid, p.204
6)بهمن سركاراتي، مقدمه بر كتاب اسطوره بازگشت جاودانه، ص 7
7)ميرچاالياده، اسطوره بازگشت جاودانه، ص 62
8)اسطوره، رويا، راز، ص 36
9)همان، ص 35
10)ميرچاالياده، چشم اندازهاي اسطوره، ترجمه جلال ستاري، انتشارات توس،،1362 ص 193
11)براي نمونه بنگريد به كتاب studies in religious symbolism و images & symbols كه در آن الياده بحثي درباره زنده ماندن نمادها دارد.]]>
</TEXT>
</DOC>
<DOC>
<DOCID>HAM2-841013-145</DOCID>
<DOCNO>HAM2-841013-145</DOCNO>
<ORIGINALFILE>/1384/841013/world/_idea.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تازه هاي انديشه]]>
</TITLE>
<TEXT>
<IMAGE>/1384/841013/world/005697.jpg</IMAGE>
<![CDATA[
يك قرن ارتباط
نام كتاب: يك قرن ارتباط
نويسنده: دكتر علي اكبر ولايتي
كانون انديشه جوان
ردپاي روابط رسمي و غيررسمي ايران و آمريكا را شايد تا دوره ميرزا تقي خان اميركبير بتوان دنبال كرد، اما اين روابط پس از پيروزي انقلاب اسلامي به سردي گراييد. اگرچه روابط ايران و آمريكا تغييرات فراواني را پديد آورد ليكن اين تحول نيز نتوانست در تغيير سياست مداخله جويانه آمريكا نسبت به ايران چرخشي ايجاد كند. سياست خارجي آمريكا نيز در اين راستا دوره هاي متفاوتي به خود ديده است كه دكتر علي اكبر ولايتي وزير امور خارجه دولت آقاي هاشمي آن را به رشته تحرير آورده است. اين كتاب پيشينه ارتباط ايران و آمريكا در سده گذشته و تأثير تحولات جهاني بر اين رابطه را دربرمي گيرد.
شماره جديد معرفت
نود و ششمين شماره معرفت؛ مجله علمي- تخصصي در زمينه علوم انساني ويژه علوم قرآني به بازار نشريات درآمد. در اين شماره مي خوانيم: «اخلاق عرفان اسلامي»، «تفسير موضوعي از منظر موافقان و مخالفان» اين مجله به صاحب امتيازي مؤسسه آموزشي و پژوهشي امام خميني(ره)و مديرمسئولي محمد تقي مصباح يزدي به چاپ مي رسد.
«مزاياي تفسير موضوعي قرآن كريم»، «بررسي صدق از ديدگاه قرآن»، «منبع شناسي تفسير موضوعي قرآن»، «منابع ادبي در تفسير» و...
]]>
<IMAGE>/1384/841013/world/005700.jpg</IMAGE>
<![CDATA[
يادداشتهاي زندان
نام كتاب: يادداشتهاي زندان
تدوين: مرتضي شريف آبادي
ناشر: موزه عبرت ايراني
با شروع قيام پانزده خرداد كه به واقع نقطه عطفي در تاريخ مبارزات ملت ايران بوده و زيباترين مصداق يك حركت مردمي و اسلامي بود، رژيم شاه اقدام به دستگيري گسترده علما و روحانيوني كرد كه در اين ماجرا دستي بر آتش داشتند. مأمورين انتظامي پس از دستگيري، آنها را روانه ساواك كرده و در آنجا پس از بازجويي و تشكيل پرونده با صدور قرار بازپرس نظامي روانه زندان شدند. بيش از هفتاد تن از فضلا، طلاب و انديشمندان حوزه در زندان موقت شهرباني بازداشت شدند.
كتاب «يادداشتهاي زندان» دست نوشته هايي از خاطره زندان است كه از لابه لاي اوراق نزديك به صد جلد پرونده استخراج شده است. متن اين يادداشت ها علاوه بر اين كه بيانگر گوشه اي از واقعيت هاي تاريخي دوران مبارزه است، حاوي نكات ارزنده  و ارزشمند اخلاقي- اعتقادي است كه بسته به غناي نويسندگان آن به آيات قرآني و روايات اهل بيت عليهم  السلام مزين شده است. از جمله اين بازداشت شدگان مي توان اشخاص ذيل را نام برد: شهيد آيت الله مرتضي مطهري، شهيد آيت الله حسين غفاري، آيت الله مكارم شيرازي، حجه الاسلام محمدتقي فلسفي، مرحوم محمدصادق خلخالي، آيت الله محمدعلي شرعي، حجت الاسلام فرج الله واعظي و...]]>
</TEXT>
</DOC>
<DOC>
<DOCID>HAM2-841013-146</DOCID>
<DOCNO>HAM2-841013-146</DOCNO>
<ORIGINALFILE>/1384/841013/world/_musicw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[گفت وگو با فرشاد توكلي؛ نوازنده و پژوهشگر درباره سه تار نوازي استاد صبا
خنده و بغض]]>
</TITLE>
<TEXT>
<IMAGE>/1384/841013/world/005682.jpg</IMAGE>
<![CDATA[
مريم آهنگري
سيد ابوالحسن مختاباد: هرساله در 29 آذرماه به ياد استاد ابوالحسن صبا برنامه هاي مختلفي برگزار مي شود، اگرچه امسال اين گونه برنامه ها كمتر ديده شده است. تاكنون درباره استاد صبا كمتر پژوهش شده است و جز كتابي كه علي دهباشي آن را گردآوري كرد و انتشار داد، اثر جامع ديگري سراغ نداريم. صبا به ويلن نوازي شهره است، اما آنهايي كه سه تار اين استاد نامي را شنيده اند، به  خصوص چهار مضراب «نوا» ي وي را، نوع و شيوه نوازندگي اش را منحصر به فرد و به سبك قدماي سه تار نواز نزديكتر و با اصالت تر مي دانند.آنچه اما در اين ميانه جاي پرسش دارد، چرايي اين نكته است كه صبا در سالهاي پاياني عمر خويش سه تار مي نوازد و گويي دستهايي در كار بوده اند كه اين استاد نام آور را از سه تار نوازي بازدارند و البته توفيق هم يافته اند. متأسفانه تاريخ موسيقي ايران معاصر از اين گونه دالانهاي تاريك فراوان دارد كه كمتر هم رمز گشايي و بر آنها نور تابانده شده است. اميد كه سمت و سوي تحقيق در موسيقي معاصر، اندكي از روي صحنه به پشت صحنه رفته و اتفاقاتي را بازگويد كه سبب شدند امثال صباها، سالها سه تار ننوازند، در حالي كه پژوهش ها، از جمله تحقيقي كه محقق  گرانمايه ، فرشاد توكلي، انجام داده، نشان مي دهد، سه تار صبا به همان اندازه ويلن وي منحصر به فرد و شنيدني بوده است.
فرشاد توكلي اما مقدمات موسيقي را با علي خاورمنش شروع كرد و از سال 70 به مدت پنج سال نزد سيد وحيد بصام رديف ميرزاعبدالله را آموخت.سپس به محضر مجيد كياني رفت و به فراگيري شيوه نوازندگي قدما پرداخت. وي در سال 80 از دانشكده هنرهاي زيباي دانشگاه تهران در رشته  موسيقي، فارغ التحصيل شد. او در حال حاضر به تدريس در دانشگاه سوره و بعضي از مراكز علمي- كاربردي مشغول است. توكلي تاكنون دبير چند جشنواره و سمينار علمي موسيقي بوده و اكنون عضو هيأت مديره كانون پژوهشگران خانه موسيقي نيز هست.وي كه 14 سال است روي شيوه سه تار نوازي استاد ابوالحسن صبا تحقيق كرده،چندي پيش برنامه اي با عنوان نگاهي به شيوه  سه تار نوازي استاد ابوالحسن صبا در سالن رودكي و با همكاري انجمن موسيقي و بنياد رودكي برگزار كرد. به مناسبت سالگرد تولد استاد صبا به اين بهانه با او به گفت وگو نشسته ايم كه با اندكي تلخيص مي خوانيد.
* چگونه به اين تصميم رسيديد كه روي شيوه سه تار  نوازي استاد صبا تحقيق كرده و آن را اجرا كنيد؟
- در جامعه موسيقي ما، استاد صبا به نوازندگي ويولن و آهنگسازي شهره است و او را شاگرد استاد وزيري و پايه گذار شيوه نوازندگي ويولن ايراني مي دانند. اما به نظر من اين داوري در مورد صبا خيلي كامل نيست؛ به خاطر اين كه وقتي استاد وزيري در سال 1302 فعاليت هاي خود را به صورت رسمي در ايران آغاز و مدرسه عالي موسيقي را افتتاح كرد، استاد ابوالحسن صبا از ماه دوم تأسيس هنرستان، در آنجا ويولن تدريس مي كرد. پس چنين داوري در مورد صبا درست نيست. تدريس صبا در هنرستان حاكي از دانش وي از موسيقي دستگاهي و رديف هاي ايراني بوده كه ظرف سالهاي پيش از آن كسب كرده بود. از 6 تا 21 سالگي به تحصيل موسيقي پرداخته بود. در 6 سالگي نزد ميرزا عبدالله به سه تار زدن مشغول شد. با فوت وي سه تارنوازي را نزد درويش خان ادامه داد و حدود 8 سال در خدمت درويش خان بود. طبق دست نوشته اي كه از صبا موجود است و به گفته وي او نزد سه نفر سه تار نواخته است؛ يعني ميرزاعبدالله، درويش خان و به نظر مي آيد كه نفر سوم حسين هنگ آفرين باشد.
* نگفتيد كه چگونه به سمت پژوهش درباره سه تارنوازي و سبك استاد در نوازندگي اين ساز كشيده شديد؟
- وقتي فراگيري موسيقي را شروع كردم به جمله اي از روح الله خالقي در كتاب دوم هنرستان موسيقي برخوردم. خالقي در توصيف استاد صبا گفته است: «استاد صبا مخصوصاً  ويولن و سه تار را به حد كمال(مي نوازد)» جمله «به حد كمال مي نوازد» براي من جالب بود كه اين حد كمال يعني چه؟ قضيه را دنبال كردم، اما نمونه هاي سه تار ايشان در بازار خيلي كم بود. جامعه موسيقي در آن روزها استاد عبادي را به عنوان استاد برتر سه تار مطرح مي كرد. به همين دليل من فكر مي كردم كه حد كمال نوازندگي كه آقاي خالقي از آن ياد مي كند چيزي شبيه سه تار نوازي استاد عبادي است، به همين دليل سه  سال روي آثار ايشان كار كردم. روزي به صورت تصادفي اجراي دستگاه نوا را با سه تار استاد صبا شنيدم. به نظر من اين كار با اجراي استاد عبادي بسيار متفاوت بود. اگر كار صبا حد كمال بود چرا اين قدر با سه تار نوازي عبادي متفاوت است. بعد از آشنايي با استاد كياني و دريافتن ويژگي هاي شيوه هاي نوازندگي اصيل ايراني به ارزش كار استاد صبا پي بردم و به بررسي مجدد آثار ايشان پرداختم. از آن به بعد مطالعه روي آثار، زندگي صبا و موسيقي قديم ايران را شروع كردم كه تا حال هم ادامه دارد. خوشبختانه حدود 20 روز قبل از اجراي برنامه، يكي از بستگان صبا سه تاري را كه خود استاد با آن مي نواخت در اختيار من گذاشت. اين ساز باعث شد كه من مطالب زيادي از نوازندگي او در اين بيست روز ياد بگيرم.
* روي شيوه نوازندگي استاد صبا، محققان و استادان قبلي چه كارهايي انجام داده اند؟
- در هر تحقيقي بايد به سراغ كارهايي كه در آن زمينه انجام شده رفت. يكي از منابع من در اين پژوهش آثار خود صبا بود. از سه تار نوازي وي حدود بيست قطعه صوتي باقي مانده كه بعضي از اين آثار با ضرب استاد تهراني همراه است. منبع بعد شاگردان صبا بودند كه پس از تحقيق متوجه شدم متأسفانه استاد صبا در زمان حيات هيچ شاگرد جدي در زمينه سه تار نداشته است. يعني برعكس ويولن كه آن زمان مد بوده و همه به خاطر محبوبيت اجتماعي اين ساز، آن را مي نواختند، به نظر مي رسد سه تار و سازهاي ايراني، حالت قديمي داشته و طرفدار زيادي نداشته است و جوانان به سازهاي ايراني علاقه مند نبوده اند. اين موضوع معضلي بوده كه صبا در دست نوشته اي به آن اين گونه اشاره مي كند: «متأسفانه امروز جوانها به جاي اين كه به سازهاي ايراني علاقه مند باشند همه به دنبال قره ني، ويولون و فولوت هستند» به همين دليل صبا شاگردان زيادي در زمينه سه تار نداشته و سه تار براي وي حالت خصوصي و خاص پيدا كرده بود. به نظر مي رسد اين ساز را كاملا براي دل خود مي نواخته اگر چه به سه تار كاملا مسلط بوده و در حد يك استاد كامل آنرا مي شناخته و مي نواخته است؛ به همين علت وقتي شاگردان صبا را بررسي مي كنيم، كسي پيدا نمي شود كه فقط در كنار وي سه تار زده باشد، مانند آقاي تقي تفضلي، و معمولا ساز ديگري ساز اول آنها بوده است. دكتر داريوش صفوت هم نزد صبا حدود،7 8 سالي سنتور زده و به غير از آن 4 سال هم سه تار ياد گرفته است. يا استاد تجويدي؛ ايشان مي گويند كه پيش استاد صبا كمي  هم سه تار كار كرده است. متأسفانه از آقاي تفضلي هيچ نشانه اي پيدا نكردم. فقط مي دانم در انگلستان زندگي مي كند. در بين ديگر شاگردان ايشان دكتر صفوت مهم ترين كسي است كه در سه تار شاگردي صبا را كرده است. صبا هم در مورد صفوت تأكيد مي كند كه منطق مضراب هاي راست و چپ را براي اجزاي رديف خوب مي داند، ولي با مراجعه به سه تار نوازي صفوت تفاوت زيادي با نواختن استاد صبا مي بينيم. در نسل بعد از استاد صبا، عبادي و... استادان تار و سه تاري هستند كه هر كدام به نحوي نكته اي را به ما منتقل كرده اند مانند استاد لطفي، طلايي و... با اين كه استاد لطفي و طلايي نسبت به بقيه بيشتر در اين زمينه كار كرده اند، ولي هيچ كدام از اين افراد سبك و شيوه سه تار نوازي استاد صبا را به صورت جدي دنبال نكرده اند. بين افرادي كه امروز در اين رشته مشغول هستند، تنها آقاي رامين جزايري را علاقه مند ديدم كه در اين زمينه سالها كار كرده كه او هم شاگرد آقاي لطفي است و نواري با نام« حديث صبا » منتشر كرده كه در آن نوار سعي كرده شيوه نوازندگي استاد صبا را نشان بدهد. اما همان طور كه قبلا اشاره كردم صبا را بيشتر به استادي ويولون و گاهي هم سنتور مي شناسند، زيرا رديف سنتور صبا را استاد پايور خيلي رواج داده است. با بررسي هايي كه من انجام دادم و نتيجه آن را در مقاله اي آورده ام كه در شماره 14 مجله ماهور تحت عنوان «صبا به روايت سه تارش »چاپ شد، نشان داده ام شخص صبا آنقدرها هم كه ديگران مي گويند تحت تأثير وزيري نبوده است. در ثاني سه تار و ويژگي نوازندگي كه از طريق سه تار ياد گرفته براي او مهم بوده است، ولي متأسفانه به نظر مي رسد در آن زمان تلاشي همگاني صورت گرفته بود تا ميراث هاي كهن و سنت هاي قديمي با چيزي جايگزين شود، و اين مسأله صبا را رنج مي داده كه حتي در اواخر عمر باعث مشكلات روحي براي او شده بود.
]]>
<IMAGE>/1384/841013/world/005685.jpg</IMAGE>
<![CDATA[
* خود شما سبك سه تارنوازي استاد صبا را داراي چه ويژگي هايي مي دانيد؟
- من 14 سال با عشق و علاقه  به سه تار صبا گوش دادم و روي آثار او كار كردم. اولين چيزي كه متوجه شدم اين بود كه شيوه نوازندگي سه تار صبا در تداوم شيوه نوازندگي استادان قديمي است و خصوصياتي دارد كه در آن آثار هم ديده مي شود. به دنبال اين ويژگي هاي مشترك ديگر آثار قدما را هم بررسي كردم. براي اين كار نياز داشتم كه شرايط آموزش خود را مثل شرايط آموزش صبا تغيير دهم.من به اين جمع بندي رسيدم كه صبا در سه تار سونوريته بي نظيري دارد؛ منظور از سونوريته همان صدايي است كه نوازنده از ساز اخذ مي كند كه با تحقيق متوجه شدم در قديم نحوه به دست گرفتن ساز چگونه بوده و برخورد مضراب با ريتم چطور صورت مي گرفته است. بنابراين بايد اضافه كنم كه صدايي كه صبا از سه تار بيرون مي دهد واقعا افسانه اي و خيلي عجيب است. صداي ساز او هم مي خندد و هم بغض دارد. به نظر مي رسد هم درخشش و تيزي دارد، و هم زنگ و طنين و گرمي. به تعبير دقيق تر صداي ساز صبا مثل بقيه ويژگي هاي ساز او جمع اضداد است، و در عين حال كاملاً رسا است و اگر ما اين ويژگي ها را از نظر صوتي بررسي كنيم، متوجه مي شويم همه متضاد هم هستند. معمولاً بسامدهاي خيلي بالا و زير آن تقويت شده است و احتمالاً خيلي برد ندارد. مثلاً كلاويه هاي خيلي ريز پيانو را كه مي نوازيد به نظر مي رسد دينگ دينگ مي درخشد، اما صداي آن خيلي زود تمام مي شود، ولي صداهاي بم برد زيادي دارند و ماندگار هستند. صبا هر مضرابي را كه مي زد اين دو ويژگي را با هم داشت و اين مسأله به نوازندگي او مربوط مي شود نه به سازي كه داشته است و ما اين ويژگي را در ديگر نوازنده هاي سه تار نمي بينيم، سه تاز نوازي آنها يا تيز است يا طنين ندارد. دوم اين كه صبا هيچ گاه از تك سيم استفاده نمي كند و هميشه همراه با واخون(واخوان)مي نوازد، ولي ساز او شلوغ نيست، يعني همه مطالب، درخشان و روشن بيان مي شوند و به نظر مي رسد كه يك نوازنده تار ساز مي نوازد. من متوجه شدم نگاه صبا به سه تار به عنوان يك ساز، نگاه يك نوازنده به تنبور است. تنبور نوازي خصوصيات خاصي دارد كه مي تواند خود موضوع يك مصاحبه خيلي طولاني يا حتي يك كنفرانس علمي باشد. صبا دقيقاً ويژگي هاي نوازندگي تنبور را در سه تار رعايت مي كند. البته نه مثل نوازنده هاي امروز ما كه دست خود را عوض مي كنند و روي سه تار به شيوه تنبورنوازي كرمانشاه يا دو تار نوازي خراسان مي نوازند. صبا رپرتوار و آهنگ هاي محلي كرمانشاه، خراسان و... را روي سه تار نمي نوازد، بلكه خصوصيات بنيادي نوازندگي تنبور را رعايت مي كند.
* از ويژگي هاي ساز صبا براي ما بگوييد؟
- ساز صبا بيش از هر چيز پخته و با تجربه است و اين يكي از ويژگي هاي مهم ساز اوست كه اگر در هر سازي آن را رعايت كنيم صدايي شبيه ساز او خواهيم داشت. اين ويژگي نه تنها در سه تار، بلكه در ساير آثار صبا هم مشاهده مي شود. من با بررسي سبك ويولون نوازي صبا به اين نتيجه رسيدم كه اين پختگي تنها به طول مدت نوازندگي بستگي ندارد، زيرا آثار سه تار نوازي ايشان مربوط به دو سال آخر زندگي او است و تا آن موقع صبا 45 سال است كه ساز مي زند. اين پختگي به برخورد صبا با موسيقي مربوط مي شود، به نظر مي آيد كه او رپرتوار را خوب مي داند و هميشه مي خواهد آن را بنوازد. در واقع صبا اين پختگي را از راه تكرار رپرتواري كه از حفظ داشته به دست آورده است. اگر صبا 45 سال سه تار مي زند و در اين مدت مدام آهنگ هاي جديد براي سه تار مي ساخت و آنها را درس مي داد و روي آنها كار مي كرد و در نتيجه مدام رپرتوار اجرايي اش تغيير مي كرد: به اين نحوه بيان و پختگي اعجاب انگيز دست پيدا نمي كرد، چون ثابت نگه داشتن رپرتوار نوازندگي در هر فرهنگ موسيقي باعث اعتلاي بيان موسيقيايي نوازنده مي شود، كه البته در اين حالت اين بيان هم اصيل و هم منحصر به فرد است. منحصر به فردي يك بيان موسيقيايي خيلي سخت نيست و هر كس مي تواند بيان موسيقيايي خاص خود را داشته باشد، اما اصالت و اين نحوه بيان چيزي نيست كه به خودي خود به وجود بيايد. البته بايد توجه داشت كه منظور من اين نيست كه استاد صبا در همه آثارش فقط يك سري آهنگ هاي مشخص را زده باشد ايشان هم مثل اساتيد بزرگ موسيقي رديف، موسيقي را در شرايط بداهه اجرا مي كند و موسيقي او تابع شرايط زمان و مكان است، اما اين تغيير طبيعي و غيرارادي است، مانند اتفاقي كه خود به خود صورت مي گيرد و به نظر مي رسد او مانند يك شنونده موسيقي براي اولين بار با اين اتفاق برخورد مي كند. تنها كاري كه در برابر آن انجام مي دهد اين است كه اين رويداد موسيقيايي را از طريق دانش موسيقيايي اصيل خود، آن طور كه از اساتيد خويش ياد گرفته است، ساماندهي كرده و در اين كار به هيچ روي جنبه هاي فانتزي يا آرايش هاي ظاهري و خارج از موضوع را در كار خود اعمال نمي كند.امروز اغلب ما تلاش مي كنيم كه به يك سبك شخصي دست پيدا كنيم؛ غافل از اين كه اين سبك شخصي براي هر كسي وجود دارد و به همين دليل به خودي خود فاقد ارزش است. سبك شخصي تنها زماني ارزشمند مي شود كه اصالت فرهنگي به معني دقيق كلمه با آن همراه شود.
* در باره اصالت فرهنگي كه از آن صحبت مي كنيد بيشتر توضيح دهيد؟
- فرهنگ امري انساني است كه از باور انسان نشأت مي گيرد كه اين باور يا در طول زمان تغيير مي كند و يا عميق تر مي شود. باورهاي انساني تا زماني كه تك تك و جدا از هم هستند ما را صاحب فرهنگ نمي كنند؛ زماني كه اين باور جمعي مي شود ما صاحب فرهنگ مي شويم و با يك فرهنگ سروكار داريم. وقتي از اصالت فرهنگي صحبت به ميان مي آيد، منظور اين است كه يك سري باورهاي جمعي مبناي كار ماست و فرهنگي داريم كه براساس آن كاري را ارايه مي دهيم. صبا هم براساس آنها كار خود را ارايه مي دهد. ما امروز مي خواهيم صاحب سبك شخصي باشيم و تكرار صبا و ميرزا عبدالله و... نباشيم. درست. اما براي اين كه به آن نحوه بيان شخصي و خاص خود برسيم و تكرار صبا و... نباشيم چه راهي داريم. ما مطمئناً مانند آنها نخواهيم شد، اما در حال حاضر ما باورهاي جمعي، مواد و ابزاري كه فرهنگ به ما داده را كنار مي گذاريم و شروع به خلق مصالح جديد مي كنيم. نو، زماني معني دارد كه در ادامه گذشته باشد. يعني در ادامه چيزهايي كه در گذشته وجود داشته. پس بايد نسبت به چيزي سنجيده شود. مثلاً مي گوييم اين روشن تر است از چه؟ از خودش؟ يا از يك چيز ديگر؟ مطمئناً اين روزها با اين جملات زياد برخورد داشته ايد(اين تجربه من است)،(اين احساس خود من است)،(حس من است)و... اما تمام اينها فردي است؛ يعني ما هزاران سال زحمت كشيده ايم تا صاحب فرهنگ موسيقي شده ايم، ما اين فرهنگ را كنار مي گذاريم دوباره از اول راه آغاز مي كنيم و شروع به كار فردي مي كنيم، البته كار فردي مي تواند بسيار هم جذاب باشد.
جامعه موسيقي امروز ما مثل يك درخت كهن است كه شاخه هاي آن از هم جدا شده اند. اين شاخه ها مدتي زيبا هستند، شكوفه و سبزي دارند، اما بعد از مدتي چون از ريشه جدا مانده اند. خشك مي شوند. انگار جامعه موسيقي ما از نظر موسيقي خوب پر از گل هاي زيبا است و گلستان زيبايي را تشكيل داده، اما اين گلستان مانند گل فروشي هاي امروزي، پر از گل هاي از شاخه چيده شده است كه در يك سبد قرار دارد. وارد گل فروشي كه مي شويد هواي پر طراوتي است، اما گل هاي از ريشه جدا دوامي ندارند. در حالي كه جامعه موسيقي قديم و فرهنگ موسيقي قديم به يك گلزار شبيه بود پر از گل هاي مختلف كه همه در كنار هم بودند و در خاك گلستان ريشه داشتند و اگر كسي به آنها مي رسيد، آنها را باغباني و رهبري مي كرد، هر روز گل هاي بهتري مي دادند. هرگاه هم كه گلي مي رفت گل ديگري جاي آن را مي گرفت اما موسيقي امروز ما آنقدر به اقتصاد وابسته شده كه اگر كسي آن را نخرد، مي پژمرد.]]>
</TEXT>
</DOC>
<DOC>
<DOCID>HAM2-841013-147</DOCID>
<DOCNO>HAM2-841013-147</DOCNO>
<ORIGINALFILE>/1384/841013/world/_siasatw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[راه آينده]]>
</TITLE>
<TEXT>
<IMAGE caption="طرح:فريد مرتضوي">/1384/841013/world/005688.jpg</IMAGE>
<![CDATA[
مجتبي قائمي مهر
تحقق چشم انداز 20 ساله مستلزم انتخاب جهت گيري نويني بر پايه «تحول» در كشور است.
تحولي كه در پي آن تغييراتي جامع، گسترده، عميق، آگاهانه و هوشمندانه را بدنبال داشته باشد. اين تحول نه تنها ضرورت مقطع فعلي نظام بلكه خواست دولت و مردم نيز مي باشد و از طرفي بيانگر زنده و پويا بودن نظام است. بنابراين راه آينده در اولين گام تحقق اين تحول در همه حوزه هاي اساسي كشور مي باشد. در اين نوشتار ما در پي ارائه ضرورت هاي اساسي اين راه در قالب اين جهت گيري يعني تحول مي باشيم.
كشور ما نيز همانند ديگر نقاط جهان در دوران معاصر شاهد تغيير و تحولات زيادي بوده است. از مهمترين اين تحولات كه توانسته اثر عميقي در حوزه هاي گوناگون نظام كشور بگذارد مي توان به نهضت مشروطه و انقلاب اسلامي اشاره نمود كه دامنه فراگيري آنها نسبت به حوادث ديگر در دوران معاصر بسيار چشمگير تر و اساسي تر بوده است. در كنار اين تحولات بزرگ در مقاطع مختلف نيز شاهد تحولات و تغييرات كوچكتر بوده ايم كه در بخش و حوزه خود اثرگذار گشته و بعد فراگيري آنها در مقايسه با دو تحول نامبرده فوق كوچكتر و در قالب «بخشي» بوده است.
در كنار اين تحولات درون مرزي مي توان به انقلابات و تغيير و تحولات فرامرزي هم اشاره كرد كه كشور ما از دايره تأثير مستقيم و غيرمستقيم به دور نبوده است.رنسانس، دو جنگ جهاني و جنگ سرد را مي توان از جمله اين تحولات ناميد.
همه اين تحولات چه داخلي و چه خارجي چه فراگير و چه «بخشي» بيانگر اين نكته است كه جوامع زنده و پويا هستند و رمز موفقيت آنها گذار از شرايط موجود براي رسيدن به نقطه مطلوب است كه مستلزم نقد، ارزيابي و اصلاح راهكارهاي موجود مي باشد.تحول منتهي به پيشرفت يكي از سياست هايي است كه دولتها براي رسيدن به نقطه مطلوب از وضع موجود دنبال مي كنند. چشم انداز 20 ساله نيز يكي از اين سياست هاي مطلوب است كه براي نظام ما تعريف شده است.
براساس اين سند ايران به كشوري توسعه يافته و داراي جايگاه اول اقتصادي، علمي و فناوري در سطح منطقه، توأم با حفظ هويت اسلامي و انقلابي و الهام بخش در جهان اسلام همراه با تعامل سازنده و موثر در روابط بين المللي تبديل گردد.
بنابراين راه آينده نظام، هر توسعه يافتگي در الگويي متناسب با مقتضيات فرهنگي، جغرافيايي و تاريخي و متكي بر اصول اخلاقي و ارزش هاي اسلامي، ملي و انقلابي با تأكيد بر مردم سالاري ديني، عدالت اجتماعي، آزادي هاي مشروع و حفظ كرامت و حقوق انسانها در جامعه اي با ضريب امنيت اجتماعي بالا و رفاه ملي است.
در اين راه آنچه كه ضرورت اساسي و نياز اوليه محسوب مي شود، وحدت ملي، انسجام اجتماعي، ثبات سياسي، كيفيت زندگي، ارزش هاي اجتماعي و معنوي، اعتمادبه نفس و غرور ملي است زيرا حركت در اين وادي عبور از تأثير و تأثرات، تغييرات و تحولات دروني و بيروني است كه بعضاً ما در قبال ايجاد يا گسترش آنها هيچ گونه نقشي نداريم اما مصون از تأثير آنها نمي باشيم و مي توانند همچون ميكروب حمله ور شده و قدرت حركت و پويايي را فلج و يا كند نمايند.
بنابراين راه آينده راه دشواري  است كه حضوري ملي و باانگيزه را مي طلبد. گام اول براي رسيدن به اهداف چشم انداز 20 ساله به عنوان آغاز راه آينده و نقطه مطلوب، مشاركت ملي و حضور در صحنه براي ايجاد يكپارچگي و انسجام ارضي است.
دامن زدن به اختلافات قومي و تحريكات فرامرزي براي گسترش اين اختلافات و هزينه هاي مالي سنگين براي روشن نگه داشتن آتش اين اختلافات بيانگر اهميت اين گام و نقش مهم انسجام ملي در رسيدن به توسعه پايدار و پيشرفت كشور است. راه عملي مقابله با اين توطئه صرف اقدام نظامي نيست بلكه مبارزه با فقر، تبعيض و بي عدالتي است.
اگر بتوانيم با تشخيص صحيح ظرفيت هاي منطقه اي و دادن فرصت هاي برابر و توزيع مناسب بودجه و اقدامات اساسي نه شعاري و تبليغي زمينه ايجاد جامعه اي برخوردار از همه امكانات را فراهم سازيم، تحريكات خارجي و داخلي در اين گام بي اثر خواهد ماند و ما مي توانيم با طيب خاطر وارد مرحله بعد يا گام دوم حركت شويم كه ايجاد جامعه اي است كه مردم به خود اعتماد و ايمان داشته باشند و نقش خود را فراتر از برگزيدن و انتخاب و انتخابات بدانند. بايد بستر حضور را در همه ابعاد فراهم آورد بايد دولت كه برگزيده ملت است در بوته نقد مستمر مردم باشد بستن راه نقد در حقيقت تخريب راه آينده است. كارگزاران نظام اگر در حوزه نظارتي مردمي قرار نگيرند و از سوي صاحب نظران، نخبگان و عموم مردم كه در حوزه هاي مرتبط با تجربه و تخصص خود توان اظهار نظر دارند، مورد نقد و ارزيابي واقع نشوند و اين راه به بهانه هاي بي اساس مسدود گردد، دستيابي به نقطه مطلوب اگر نگوييم غيرممكن است، مي توان گفت بي مشكل مي شود. از طرفي، ايجاد اعتماد و ايمان به مردم نيازمند آزادي و امنيت است توجه به دو طرف اين رابطه بسيار مهم و ضروري است؛ دو مقوله اي كه همواره مورد تأكيد نظام جمهوري اسلامي بوده است.
بعد از اين دو گام اساسي حركت در جهت ايجاد جامعه اي مبتني بر عدالت اقتصادي است. جامعه اي كه در آن فقر، فساد و تبعيض از بين برود و زمينه دسترسي همه افراد جامعه در اقصي نقاط كشور به نيازهاي اوليه از جمله خوراك، پوشاك، تحصيل، مسكن و امكانات درماني و بهداشتي فراهم باشد. البته اين بدان معنا نيست كه همه مردم داراي درآمد يكسان و برابر باشند. چنين امري غيرممكن است زيرا افراد به لحاظ تلاش هاي شخصي، ميزان تحصيلات و... ارزشهاي اقتصادي متفاوتي دارند در نتيجه درآمدهاي متفاوتي هم دارند اما مي توان با ايجاد فرصت هاي مناسب، ارائه خدمات اجتماعي، ايجاد زيربناهاي مشابه زمينه كم كردن تفاوت درآمدها را فراهم نمود؛ به طوري كه كسي نتواند بگويد يك بخش مردم يا يك بخش از كشور از نظر اقتصاد عقب افتاده و بخش ديگر پيشرفته است.
براي اصلاح نابرابري هاي اقتصادي بايد بر سرعت كار و رسيدن به حداكثر بازده و حداقل هزينه تأكيد كرد نمي توان با انداختن گناه بر گردن گذشتگان فرصت حال و آينده را نيز از دست داد. زيرا همه ما در زير مجموعه اجرايي اين كشور بعد از انقلاب سهيم بوده ايم و هر يك در حد مسئوليت خود اگر كوتاهي شد مقصريم. اما واقعيت اين است كه كارهاي زير انجام شده و راه هموار گرديده به شكلي كه مي توانيم اميدوار رسيدن به نقطه مطلوب باشيم. اما بايد بر اهداف آرماني واقع بينانه تري متمركز شويم.
اهداف بزرگ و مهم تلاش هاي سخت و طاقت فرسا را مي طلبند كه در هر حوزه اي راهكارهاي خاص خود را دارد كه مهم ترين آنها حوزه سياسي و اقتصادي است. ما درصدد پرداختن به مسائل اقتصادي نيستيم اما به دليل نقش اساسي آن در راه آينده و رسيدن به نقطه مطلوب يعني چشم انداز 20 ساله در آينده، در اين خصوص بايد به طور مفصل مورد بررسي قرار گيرد. لذا در اينجا فقط به يك معضل و بلاي بزرگ برنامه ريز يعني تورم اشاره مي كنيم. هر چند همه اين حوزه هايك نقطه مشترك دارند و اعتماد متقابل دولت و مردم است كه نيازمند اتخاذ سياست هاي درست و مدبرانه است. به عنوان مثال تورم مشكلي است كه تنها با همكاري مستقيم و تنگاتنگ دولت و مردم قابل حل است. هيچ دولتي نمي تواند تورم را متوقف كند مگر اينكه مردم آمادگي پذيرش سختي را داشته باشند. زيرا تنها راه مبارزه با تورم زندگي كردن با توجه به امكانات است اگر استطاعتش را نداشتيم نبايد بخريم و اين تنها راه مبارزه با معضلي است كه ريشه داخلي و تأثير عميق خارجي دارد.
]]>
<IMAGE>/1384/841013/world/005691.jpg</IMAGE>
<![CDATA[
ايجاد اين رابطه بين دولت و مردم هم نيازمند اعتماد متقابل است. اگر اين اعتماد به وجود نيايد و يا خدشه وارد شود نمي توان انتظار حل مشكل را داشت و سايه آن هم بر كليه مسائل اقتصادي خواهد افتاد.
گفته شد گام سوم عدالت اجتماعي است. البته نبايد از نظر دور داشت راه آينده اساساً بر تحول استوار است و هيچ هدف و گامي از اين حركت نمي تواند بر وضع موجود تكيه كند و اينكه مردم هم دولت نهم را برگزيده و با اعتماد به آن رأي داده اند. توجه شعاري اين دولت به تحول براي تداوم انقلاب بوده است و همين حضور و اعتماد اعلام همكاري در جهت تغييرات عميق و گسترده در چارچوب اصول نظام و انقلاب براي راه آينده است كه نبايد ناديده گرفته شود.
ناگفته نماند، راه آينده با اين وصف قليل راهي بس دشوار است و مي طلبد دايره مشاركت مديريتي در آن گسترده تر از دايره فعلي باشد تا بتوان با پشتگرمي مردم و كمك صاحبان تجربه هايي كه سرمايه هاي تخصصي آنها ريشه در مديريت دلسوزانه نسبت به دفاع ملي و نظام اسلامي دارد، به نقطه مطلوبي برسيم كه در سند چشم انداز بر آن تكيه شده است. سندي كه تدوين آن به وضوح نشانگر عزم جدي نظام براي خروج از وضعيت فعلي و حركت در جهت آرمانهاي اصيل اسلامي است. هرچند اين سند نيازمند تعريف، تبيين و تشريح بيشتري است؛ اما اساس آن يعني استراتژي توسعه ملي راه ما و نحوه حركت ما را مشخص كرده است. دولت هم  بايد براي   رسيدن به اين استراتژي  يعني توسعه ملي، طرح تحول ملي را سرلوحه سياست هاي خود قرار دهد. ممكن است بعضي افراد تحول را با بار منفي آن در نظر بگيرند و بر اين پندار باشند كه فضاي اين واژه  دوري از آرمان ها و ارزش ها و زير سؤال بردن و تخريب گذشته است كه قطعاً اين چنين نيست، بلكه تحول در اين نوشتار خود يك ارزش در كنار ساير ارزش هاي اصيل انقلاب و نظام مي باشد زيرا ايجاد تغيير و تحول باعث پويايي، آزادسازي و بهره برداري از ظرفيت هاي موجود جهت تحقق اهداف را در پي دارد بسيج منابع ملي، افزايش بهره وري آن و توسعه اين منابع در جهت منافع ملي در كنار نقد منصفانه گذشته و حال براي رسيدن به راهكاري مناسب و درست ميسر نمي گردد مگر اينكه تحول ملي به معناي تغيير در همه حوزه ها را سرلوحه كار قرار دهيم.
طرح تحول ملي به عنوان شعار اصلي دولت در كنار عدالت مورد اقبال مردم قرار گرفت و دولت با شروع به كار خود اين طرح را آغاز كرده است. طرحي كه نيازمند دو اقدام اوليه در مقدمه آغاز خود مي باشد. اول توجه به فرصت ها و تهديد ها و سپس شناسايي مسائل استراتژيك گلوگاههاي توسعه كشور به عنوان عوامل كليدي موفقيت و سپس جلب مشاركت انديشمندان براي هدف گذاري و يافتن راهكارهاي مناسبي كه فرصت ها را افزايش داده و تهديد ها را به فرصت تبديل نمايد.
زيرا هر استراتژي خوب نيازمند اجرايي خوب تر است و اجراي خوب تر نيازمند مديراني با انگيزه و تجربه و داراي شناخت كافي از حوزه هاي مختلف و ظرفيت هاي آن مي باشد.
بنابراين دولت اصولگرا به عنوان مجري تحول ملي بايد دايره مديريتي را تا مرز همه نيروهاي اصولگرا گسترش دهد تا بتوان دايره مجريان خوبتر را گسترش داد و موفقيت طرح را تضمين نمود و اين امر مستلزم پياده سازي عملي شايسته سالاري است. به موازات اين فعاليت هاي گسترده لازم است ضرورت تحول گرايي و تحول خواهي در جامعه توسط نظام دائماً گوشزد شود تا علاوه بر حفظ مشاركت عمومي در اين طرح، مردم نيز در محدوده زندگي خود درجهت ايجاد تحول براي همه با تحول عمومي جامعه اقدام نمايند.
در پايان، نتيجه گيري مي نماييم كه تحول ضرورت اساسي راه آينده براي  رسيدن به اهداف چشم انداز20 ساله به عنوان نقطه مطلوب است كه دولت با همكاري و مشاركت عمومي مردم ناچار به گذر از آن هستند. تحولاتي كه بايد علاوه بر سطح كلان ملي آن در حوزه هاي سياسي، اقتصادي، فرهنگي و امنيتي هم مورد نظر باشد.
در سطح كلان، اولويت دارترين آنها پذيرش و تعهد به توسعه ملي و اجراي عدالت براساس صداقت و شفافيت با جلب مشاركت عمومي از طريق ارائه فرصت هاي برابر منطقه اي است.
در حوزه سياسي گسترش اعتماد و ايمان مردم به نظام با تحكيم هرچه بيشتر مردم سالاري ديني براي حفظ مشاركت عمومي است.
در حوزه اقتصادي كار سنگين تر و پيچيده تر است؛ اما مهمترين آنها اتخاذ استراتژي اقتصادي مناسب با هدف اشتغالزايي و توسعه كارآفريني، كاهش وابستگي كشور به درآمدهاي نفتي، تمركز بر توليد و صادرات و اتخاذ و رويكرد استراتژي ها توسعه صنعتي و علوم، فناوري، دانش و تحقيقات دركنار اولويت دهي به توسعه روستايي و كشاورزي است.
در حوزه فرهنگ هم اتخاذ استراتژي فرهنگ و تقويت باورها و ارزش هاي اسلامي و ملي براي تقويت روح مشاركت عمومي و از بين بردن بي تفاوتي و يأس در مردم است. در حوزه  امنيتي هم بايد با ايجاد شرايط امنيتي پايدار در جهت هوشمندي امنيتي حركت كرده تا بتوانيم تهديدات و تنش ها را برطرف نمائيم در اين راه ايجاد توانمندي هاي دفاعي محور يك ضرورت است.]]>
</TEXT>
</DOC>
<DOC>
<DOCID>HAM2-841013-148</DOCID>
<DOCNO>HAM2-841013-148</DOCNO>
<ORIGINALFILE>/1384/841013/world/_siasatw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه امروز
چرا تحول؟]]>
</TITLE>
<TEXT>
<![CDATA[رضا صداقت
در تعريف واژه ها، تغييرات متناوب با گستردگي، شدت، عمق و ابعاد از سطوح مختلفي برخوردارند و بر همين اساس در چارچوب واژه ها قرار مي گيرند. بهبود، اصلاح، تحول و انقلاب از جمله اين واژه ها هستند كه دامنه هر يك نسبت به ديگري از پايين به بالا بيشتر است. اگر بهبود را تغييرات تدريجي بدانيم اصلاح با دامنه گسترده و عمق و شدت بيشتري از آن مي تواند تغييرات بخشي و آگاهانه قلمداد شود كه نسبت به تحول كه تغييرات كامل، عميق و گسترده است داراي دامنه كمتري است. درست همانند تحول در مقايسه با انقلاب كه دامنه، گستردگي، عمق، شدت و ابعاد كمتري دارد، نظام ما با انقلاب اسلامي، نظام شاهنشاهي را ريشه كن نمود و بنيان نظام نويني را طراحي كرد. اين نظام 27 ساله توانست براي پويايي و زنده بودن و حركت در جهت توسعه و پيشرفت مقوله  بهبود، اصلاح و تحول را به صورت مستمر در صدر برنامه هاي خود قرار دهد. نهايتاً  اين حركت  ها منجر به سند چشم انداز 20 ساله براي پيشرفت كشور گرديد. اهداف اين سند نياز به سرعت، دقت و مشاركت عمومي را ضروري ساخت و بر اين اساس دولت مجبور شد توجه بيشتر به تحول براي استفاده از فرصت ها و امكانات را اولويت اساسي خود قرار دهد. تحولي در سطح ملي و فراگيري همه حوزه هاي نظام. البته همانطور كه گفته شد پويايي و پيشرفت نظام در طول 27 سال گذشته بيانگر وجود تحول، اصلاح و بهبود در حوزه هاي گوناگون و سطح كلان بوده اما دستيابي به سند 20 ساله نياز به تحول ملي را ضروري نموده و دولت هم آن را سرلوحه برنامه هاي خود قرار داده است.
برنامه اي كه اجراي آن به مشاركت عمومي و حضور همه مديران باتجربه و معتقد به نظام دارد. درست همانطور كه جهت گيري نوين كشور در قالب چشم  انداز 20 ساله نيازمند تحول است تحول خود نيازمند مديران اجرايي باتجربه و انگيزه اي است كه بتوانند آن را عملي سازند.
بنابراين تحول يك ضرورت است همان طور كه مشاركت عمومي و حضور همه مديران باتجربه و متعهد يك الزام مي باشد و اين چرخه فقط در صورتي كامل مي گردد كه هيچ يك از اجزاي آن از نظر دور نيافتد و همه آنها به صورت يك مجموعه مدنظر مديريت كلان و اجرايي كشور قرار بگيرد.
نكته مهم اين است كه اجزاي چرخه مذكور همه در طول 27 سال حاكميت نظام اسلامي شكل گرفته و همين اشتراك ريشه باعث مي شود كه بدون تنش و با رغبت در كنار هم قرار بگيرند. تجربه هاي متعدد سالهاي گذشته چه در دوران جنگ تحميلي و چه بعد از جنگ مؤيد اين ادعا است. بنابراين انگيزه هماهنگ و تعامل بين تحول، مشاركت عمومي و مديريت با تجربه براي دستيابي به برنامه وجود دارد و اين سه ضلع مثلث نيازمند هدايت، نظارت و هماهنگي قوه مجريه براي بهره گيري مناسب و استفاده حداكثري است.
البته نبايد از نظر دور داشت كه بهره گيري از اين سه ضرورت بيش از هر چيز نياز نظام و الزام آن براي پيشرفت است به نحوي كه بتوان به عنوان يك الگوي موفق مورد توجه كشورها قرار گيرد.]]>
</TEXT>
</DOC>
<DOC>
<DOCID>HAM2-841013-149</DOCID>
<DOCNO>HAM2-841013-149</DOCNO>
<ORIGINALFILE>/1384/841013/world/_siasatw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه
پيشنهاد غيرحقوقي]]>
</TITLE>
<TEXT>
<![CDATA[دور جديد گفت  وگو ميان تيم هسته اي جمهوري اسلامي ايران با سه كشور اروپايي در ژانويه سال ميلادي جديد در شرايطي صورت مي گيرد كه ظاهراً  پيشنهاد غني سازي مشترك در خاك روسيه اصلي ترين محور بحث باشد.
پاسخ اين سؤال كه روسيه با چه انگيزه و يا هدفي پيشنهاد فوق را در اختيار اروپايي ها و اخيراً  در اختيار ايران قرار داده را بايد از خود روسها پرسيد. ليكن نمي توان منكر اين واقعيت شد كه پيشنهاد فوق بنابه دلايل متعدد خصوصاً تبعات و مخاطرات غيرقابل پيش بيني آن براي امنيت كشور مغاير با روح پروتكل هاي بازرسي آژانس بين المللي انرژي اتمي است. در رد و قبول ناكارآمدي اين پيشنهاد توجه به نكات زير حائز اهميت است.
- مجبور ساختن كشورها به غني سازي در خاك ديگري آشكارا تضعيف پروتكل الحاقي 93+2 و همچنين ساير معاهدات بازرسي كه غالباً به صورت اجماع به تصويب شوراي حكام آژانس بين المللي انرژي اتمي و اجلاس عمومي آژانس رسيده محسوب مي شود. شكي نيست كه اين پروتكل الحاقي مداخله جويانه ترين سازوكار بازرسي و تفتيش در تاريخ معاهدات جهان بوده و در صورت اجرايي شدن آن در هر كشوري هيچ نقطه از آن كشور نمي تواند محلي امن و غيرقابل دسترسي براي بازرسان آژانس محسوب شود.
- دليل ديگر در رد غني سازي در خاك روسيه و يا هر كشور ديگر را مي توان در تناقض بودن آن با اصل اعتمادسازي به عنوان سرمايه اصلي عادي شدن اين پرونده دانست. به عبارت ديگر مفهوم پذيرش غني سازي در خاك ديگري براي كشوري كه در عين حال پروتكل الحاقي را اجرا كرده و به انواع بازرسي ها در خاك خود تن مي دهد؛ يعني پذيرش ناامن بودن خاك ايران براي ابد و اين خود ضمن اين كه مصداق بارز توهين به كشور و ملت كهن ايران است مي تواند تهديدي براي امنيت ملي كشور محسوب و بنيان بزرگترين بي اعتمادي براي ساير فعاليتهاي كشورمان حتي در ساير علوم حساس محسوب شود. كشوري كه بپذيرد قلمرواش مورد اعتماد جامعه جهاني نيست چگونه مي تواند از تجار و يا شركتهاي خارجي توقع سرمايه گذاري و همكاري داشته باشد؟
- نكته آخر اين كه آيا عدم شناسايي حق غني سازي براي كشوري كه فراتر از مفاد پروتكل الحاقي تن به هرگونه بازرسي داده مغاير با روح همكاري و صداقت در روابط بين الملل نيست؟ آيا جناب آقاي البرادعي كه تا سال قبل براي ابقاي خود در آژانس در خوف و رجا به سر مي برد اخذ جايزه صلح نوبل خود را مديون همكاري بي شائبه جمهوري اسلامي ايران با آژانس بين المللي انرژي اتمي نمي داند؟
به نظر مي رسد راه حل منطقي را بايد در واقعيت ها و كارنامه همكاري جست وجو كرد نه در سايه توهمات، ابهامات و فرضيات غلط آن هم نه از سوي جامعه جهاني بلكه از سوي چند كشور خاص، چه در غير اين صورت تنها شاهد نضج بحرانهايي خواهيم بود كه شعله ها و تبعات آن مي تواند دامن هر عضوي از جامعه بين المللي را در بر گيرد. به نظر مي رسد اطمينان به صداقت جمهوري اسلامي ايران براي انجام فرآيند غني سازي در خاك خود(تحت نظارت سيستم بازرسي آژانس)در راستاي فعاليتهاي صلح آميز مي تواند سنگ بناي مناسبي براي گشودن فصل جديدي از همكاري ميان ايران و اروپا و قدم مناسبي براي حل و فصل اختلافات با سايرين محسوب شود مگر آن كه مخالفين منافع خود را در روشن نگاه داشتن و بعضاً  تقويت شعله هاي بي اعتمادي و چالش در روابط جست وجو كنند.]]>
</TEXT>
</DOC>
<DOC>
<DOCID>HAM2-841013-150</DOCID>
<DOCNO>HAM2-841013-150</DOCNO>
<ORIGINALFILE>/1384/841013/world/_sporw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[احساس خوشبختي ماگات]]>
</TITLE>
<TEXT>
<IMAGE>/1384/841013/world/005673.jpg</IMAGE>
<![CDATA[
فاطمه ابوطالبي
ماگات در بايرن احساس خوشبختي مي كند. اين مربي 52 ساله دورگه پرتوريكويي _ آلماني كه توانسته در نيم فصل بايرن مونيخ را قهرمان كند، مونيخ را وطن خود مي داند و از آرزوهايش براي تبديل بايرن به تيم رويايي دهه 70 سخن مي گويد.
فيليكس ماگات بازي فوتبال را از سال 1960 در تيمي گمنام در شهر نيلك هايم آلمان شرقي آغاز كرد، اما تا سال 1976 كه به تيم هامبورگ پيوست نتوانست در تيم هاي مطرح جايي براي خود دست و پا كند. ماگات توانست با حضور 10 ساله خود در هامبورگ 306 بازي را براي اين تيم انجام دهد و در مجموع 46 گل را به ثمر برساند. اوج فعاليت ورزشي ماگات به عنوان فوتباليست در همين تيم  هامبورگ بود كه توانست سه بار قهرمان آلمان شده و يك بار نيز با به ثمر رساندن گل پيروزي مقابل يوونتوس در سال 1983 جام قهرماني باشگاههاي اروپا را از آن تيمش كند.
ماگات با 43 بازي ملي در كارنامه ورزشي اش سابقه مربي گري در تيم هاي هامبورگ،نورنبرگ، وردربرمن، اينتراخت فرانكفورت و اشتوتگارت را دارد.
ماگات 2 بار ازدواج كرده و صاحب 6 فرزند است و اين بار مي خواهد با بايرن كه از ژوئيه 2004 مربيگري آن را برعهده دارد، به قله افتخارات دست پيدا كند. مربي بايرن مونيخ گفت وگويي را با روزنامه باسلرسايتونگ انجام داده و در خصوص برنامه ها و كارهايش توضيح داده است:
* آقاي ماگات تعطيلات كريسمس را به همراه خانواده چگونه سپري مي كنيد؟
- شب كريسمس را در مونيخ مي مانيم. فرداي آن به اسكي مي رويم،چند روزي هم به اتريش سفر مي كنيم، كوههاي آنجا انتظار ما را مي كشند.
* اجازه مي دهيد فوتباليست هاي تيمتان هم در تعطيلات به اسكي بروند؟
- من مانع اين كار نمي شوم و نمي توانم كنترلي روي آن داشته باشم. به نظر من خوب است يك ورزشكار ورزش ديگري هم انجام دهد. يك ورزشكار بايد بتواند از اسكي بهترين استفاده را ببرد.
* بزرگترين تغيير باشگاه بايرن در نيم فصل دوم چه خواهد بود؟
- تغييري را احساس نمي كنم. هنگامي كه من به مونيخ آمدم نارضايتي بيداد مي كرد و تيم وضعيت خوبي در جدول نداشت. بازيكنان ملي پوش در وضعيت بحراني قرار داشتند كه درست كردن همه اينها زمان مي برد. اما امسال متمركز شده ام و با وجود اينكه در ابتداي رقابت ها به دليل حضور بازيكنان ملي پوشمان در جام كنفدراسيون  ها در تيم لغزش هايي بود، اما در نيم فصل اول قهرمان شديم.
* حالا كه تيم بايرن با 44 امتياز در صدر جدول قرار گرفته امكان دارد نزول كند؟
- اين چيزي است كه هر مربي بايد هميشه آن را در نظر داشته باشد و مانند يك زنگ خطر همواره به ما هشدار مي دهد. مثل بازي آخري كه مقابل هامبورگ داشتيم، اگر چه برنده ميدان شديم اما خوب بازي نكرديم. اما آنچه كه بيشتر مرا نگران مي كند گرايشي است كه در آلمان بدون سر و صدا ما را تهديد مي كند. اخيرا صداهايي با اين مضمون كه «همه مخالف بايرن هستند» شنيده مي شود كه عواقب خوبي براي ما ندارد.
* منظورتان به صورت دقيق چيست؟
- اگر چه ما امتياز خوبي داريم اما با اين وجود درباره ما خوب حرف زده نمي شود. آخرين بار در سال 1972 ركوردها را پشت سر هم شكستيم. تيم آن موقع كه اغلب مثل الان ما برنده مي شد، شايد موفق ترين تيم آلمان بوده است. بي جهت نبود كه بايرن آن موقع 3 بار پي درپي جام اروپا را بدست آورد. 2 سال بعد 6 بازيكن آن تيم قهرمان جهان شدند. اينگونه افتخارات نشان مي دهد كه در واقع آنها چقدر خوب كار كرده اند. اگر قرار باشد ما به تمام انتقادات و حرف و حديث هايي كه درباره مان زده مي شود گوش كنيم حركت روبه جلوي خود را متوقف كرده ايم.
* در تاريخ بازي هاي بايرن اين تيم نتوانسته در مقابل آث ميلان پيروز شود.
- اين باعث تأسف است كه ما در مونيخ عصباني مي شويم. هميشه گفته مي شود كه بايرن مونيخ باشگاه بزرگي است اما چرا بايد ما از ميلان بترسيم؟! وقتي شنيدم كه نتوانسته ايم در ايتاليا و اتريش اين تيم را ببريم تعجب كردم كه اعتماد به نفسي كه زبانزد همه شده كجا رفته؟ اين موضوع براي من يك مشكل پيچيده قديمي است. براي من فرقي نمي كند كه 15 سال مقابل ميلان چگونه بازي شده، اگر اين بازي امروز بود مي گفتم؛ ما هيچ مشكلي نداريم.
* اما ميلان فيناليست بازي هاي قهرماني سال قبل بود.
- دور مقدماتي بازي هاي سال گذشته  نشان داد كه ميلان تيمي نيست كه بتواند در فينال قهرمان شود و در فينال هم بعد از اينكه بازي 3 هيچ برده را از دست داد اين امر را ثابت كرد و خاطره اين شكست تا سالها در ذهن آنها مي ماند.
* اما بايرن مشكلات خودش را دارد. مهاجمان اصلي اش خوب بازي نمي كنند. تا كي مي خواهيد بدون گلزني ماكاي بازي كنيد؟
- ما به ماكاي آماده نياز داريم چرا كه بازي در جام باشگاههاي اروپا متفاوت از بوندس ليگاست.
* رومينيگه خبر داده كه قرارداد شما تا سال 2007 تمديد مي شود نظرتان در اين باره چيست؟
- در مونيخ احساس خيلي خوبي دارم. خانواده ام هم از اين تمديد قرارداد چنين احساسي دارند. چرا كه اينجا وطن مان را يافته ايم.
]]>
<IMAGE>/1384/841013/world/005676.jpg</IMAGE>
<![CDATA[
اليوركان و روياهايش
اليوركان قصد دارد با بايرن به روياهايش دست يابد و پس از ثبت ركوردهايش با اين تيم و با فوتبال خداحافظي كند. او كه چند ماه ديگر 37 ساله مي شود 5 بار با بايرن مونيخ قهرمان فوتبال كشورش شده و 3 بار هم جام قهرمانان اروپا را به دست آورده، 3 بار دروازه بان منتخب جهان شده و بهترين بازيكن جام جهاني 2002 كه در ژاپن و كره برگزار شد، شناخته شده است. سالهاي زيادي دروازه بان شماره 1 تيم ملي كشورش بوده و مي خواهد تا 39 سالگي سنگربان بايرن باشد. او مي خواهد با حضور در جام جهاني 2006 و بازي در بايرن به نوك قله افتخاراتش برسد.
كان، تيمش را با يك دور نماي خوب توصيف مي كند و مي گويد: قراردادم با بايرن تا 2008 ادامه خواهد داشت و با اشتياق تمام از دروازه آن مراقبت مي كنم.
وي كه 38 بازي ملي را در پرونده فوتبالي اش دارد با ابراز علاقه به دروازه باني در بايرن ركورد قهرماني هايش را در پيروزي تيم ملي كشورش در جام جهاني و كسب اين جام و پيروزي در جام باشگاههاي 2008 اروپا مي داند و اين برنامه ها را از دلايل ادامه بازي اش تا 2008 عنوان مي كند. او معتقد است: تصميم گيري در سنين بالاتر با تصميم گيري هاي قبلي فرق مي كند، اما اينكه همواره براي آينده هدفي داشته باشي انگيزه مهمي است.
كارل هاينس رومينيگه، رئيس باشگاه بايرن مونيخ مي گويد آرزوي اولي اين است كه 2 سال ديگر در اين تيم بماند و مي داند كه سن مبناي تصميم گيري ما نيست، قهرماني در جام جهاني، بوندس ليگا و جام قهرمانان اروپا به روياهاي كان براي ثبت ركوردهايش پايان مي دهد و او معتقد است كه اين قصه با بازي تا سال 2008 در بايرن مونيخ پايان مي يابد.
مربيگري پس از بازي موضوعي نيست كه اليوركان به آن فكر كند؛ تا 2008 بازي مي كنم و پس از آن كاملا با فوتبال خداحافظي مي كنم.
تمديد قرارداد كان با بايرن بيش از همه ميشائيل رنسينگ را ناراحت مي كند. چرا كه به طور قطع بعد از جام جهاني كان دروازه بان شماره يك بايرن خواهد بود و او بايد تا 2 سال ديگر براي اين پست صبر كند.
رومينيگه در اين باره مي گويد: شايد اين چيزي آسان براي ميشائيل نباشد، اما او بايد در بايرن بماند چرا كه معتقديم او جانشين كان است و قرض دادن او به تيم ديگري در دستور كار ما نيست.
كان كه در آخرين بازي امسال در مقابل هامبورگ در مرحله يك هشتم نهايي بازي هاي جام حذفي كشورش به زمين رفت و توانست به همراه بالاك، ويلي سانيول فرانسوي و زي روبرتوي برزيلي به خوبي به وظايفش عمل كند، در اين رابطه مي گويد: احساس مي كردم تيممان تا قهرماني بالا رود. رومينيگه با اشاره به قراردادهاي سباستين دايسلر تا سال،2009 لوسيو تا سال،2010 باستين شواين اشتيگر، فيليپ لام و روكه سانتاكروز تا سال،2009 اون هارگريوز و مارتين دميكليس تا سال 2010 مي گويد: معتقدم اين بازيكنان به خوبي مي دانند كه در چه تيمي بازي مي كنند.
وي همچنين يادآور مي شود كه قرارداد زي روبرتو و سانيول در انتهاي فصل به پايان مي رسد، اما در عين حال مي گويد اگر چه سانيول تا قرارداد با يوونتوس پيش رفت اما به اينكه او در بايرن بماند خوشبينيم.]]>
</TEXT>
</DOC>
<DOC>
<DOCID>HAM2-841013-151</DOCID>
<DOCNO>HAM2-841013-151</DOCNO>
<ORIGINALFILE>/1384/841013/world/_sporw.htm</ORIGINALFILE>
<ISSUE>سه شنبه 13 دي 1384</ISSUE>
<DATE calender="Western">2006-01-03</DATE>
<DATE calender="Persian">1384/10/13</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[سايه روشن
سه گانه بايرن مونيخ]]>
</TITLE>
<TEXT>
<IMAGE>/1384/841013/world/005679.jpg</IMAGE>
<![CDATA[
حسن حيدري: تيم فوتبال بايرن مونيخ در سال 2006 بايد اهداف سه گانه خود را تكميل كند.
اين تيم در سال 2005 با تمامي ستارگانش توانست با قهرماني در نيم فصل بوندس ليگا به تعطيلات زمستاني برود.
بايرن مونيخ نه تنها در بوندس ليگا شانس كسب عنوان قهرماني را دارد، بلكه در جام حذفي نيز در مرحله يك هشتم نهايي بايد به مصاف ماينتز برود و يكي از اميدهاي فتح اين جام نيز به حساب مي آيد.
جام سومي كه بايرني ها آن را هدف قرار داده اند ليگ قهرمانان اروپاست. البته مانع بزرگي به نام آث ميلان سر راه اين تيم است. بايرني ها تاكنون در سالهاي 2001 و 1976، 1975، 1974 چهار بار در اين جام به مقام قهرماني دست يافته است.
اردوي زمستاني بايرن مونيخ براي سومين سال پياپي از جمعه هفته جاري در دوبي بر پا مي شود. در اين اردو بازيكنان دو هفته فرصت دارند تا استراحت كرده و نيروي خود را باز يابند. بايرن در طول حضورش در دوبي 3 ديدار دوستانه در اين شهر برگزار خواهد كرد. بايرن در روز 21 دي ماه ديدار دوستانه اي را با منتخب اف ث زوريخ برگزار مي كند.
بازي بعدي اين تيم روز 25 دي ماه مقابل تيم اف ث تون نماينده اين فصل سوئيس در ليگ قهرمانان اروپا خواهد بود. البته در روزهاي اخير باشگاه پرسپوليس ايران اعلام كرده در روز 23 دي ماه تيم بايرن مونيخ با تمام ستارگانش به ايران خواهد آمد.البته با توجه به خبرهاي ضدونقيض در مورد اين ديدار هنوز بازي اين دو تيم بطور رسمي تأييد نشده است.
رقابت هاي نيم فصل دوم بوندس ليگا از روز 7 بهمن ماه آغاز مي شود و بايرن مونيخ بايد به مصاف بروسيامونشن گلادباخ برود.
البته بايرن مونيخ سه روز قبل از شروع رقابتهاي بوندس ليگا در جام حذفي ميزبان ماينتز است.]]>
</TEXT>
</DOC>
</HAMSHAHRI2>
